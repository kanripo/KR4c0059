# -*- mode: mandoku-view -*-
#+TITLE: 長江集
#+DATE: 2015-09-23 10:18:27
#+PROPERTY: JUAN 10

<md:KR4c0059_SBCK_010-8a>¶
<md:KR4c0059_SBCK_000-1a>¶
<pb:KR4c0059_WYG_000-1a>
欽定四庫全書　　　　　集部二
　長江集　　¶　　　　　　别集類一(唐/)
　　提要
　　　　(臣/)等謹案長江集十巻唐賈島撰島字浪仙
　　　　范陽人初為僧名無本後返初服舉進士不
　　　　第坐謗責授長江主簿終於普州司倉叅軍
　　　島¶之謫也唐¶書本傳謂在文宗¶時王定保摭
　　　¶　言謂在武宗時晁¶公武讀書志謂長¶江祠中
<pb:KR4c0059_WYG_000-1b>
　　　¶　有宣宗大中九年墨制石刻陳振孫書録解
　　　　題亦稱遂寧刋本首載此制二人¶皆辨其非
　　¶　　今攷集中巻二¶有寄令狐相公詩不署其名
　　　　巻五有送令狐綯相公詩巻六有謝令狐綯
　　　　相公賜衣九事詩又有寄令狐綯相公詩二
　　　　首則顯出綯名攷綯本傳其為相在大中四
　　　　年十月與石刻墨制年號相合然韓愈送無
　　　　本師¶歸范陽詩年譜在元和六年本傳載島
<pb:KR4c0059_WYG_000-2a>
　　　　卒時年五十六從大中九年逆數至元和六
　　　　年凡四十五年則愈贈詩時島纔十二嵗自
　　　　長江移普州又在其後則愈贈詩時島不滿
　　　　十嵗恐無此理今檢寄綯諸詩皆在長江以
　　　　後嵗月尚無顯證至送綯詩中有梁園趍旌
　　　　節句又有是日榮遊汴當時怯往陳句當是
　　　　楚鎮河中之時綯未嘗為是官殆原集但作
　　　　令狐相公遂寧本各増一綯字以遷就大中
<pb:KR4c0059_WYG_000-2b>
　¶　　　九年之制經晁陳二家辨明故後來刋¶本削
　　　　去此制而詩題所妄増則未及改正耳晁氏
　　¶　　稱長江集十巻詩三百七十九首此本共存
　　　　三百七十八首僅佚其一蓋猶舊本唐音統
　　　籖載島送無可上人¶詩獨行潭底影數息樹
　　　邊身二句之下自註一絶云二句三年得一
　　　　吟雙淚流知音如不賞歸臥故山秋晁氏其
　　　　併此數之為三百七十九耶集中¶劍客一首
<pb:KR4c0059_WYG_000-3a>
　　　　明代選本末二句皆作今日把示君誰有不
　　　　平事惟舊本才調集誰有作誰為馮舒兄弟
　　　　嘗論之以有字為後人妄改此集正作誰為
　　　　然則猶舊本之未改者矣乾隆四十三年八
　　　　月恭校上
　　　　　　　¶總纂官(臣/)紀昀(臣/)陸錫熊(臣/)孫¶士毅
　　　　　　　　　　總　校　官(臣/)陸　費　墀


<pb:KR4c0059_WYG_001-1a>
欽定四庫全書<md:KR4c0059_SBCK_000-3b>¶　¶長江集巻一<md:KR4c0059_SBCK_000-11b>¶　<md:KR4c0059_SBCK_001-1a>¶　　　　　　　　　　　　唐　賈島　撰¶
　　古意¶
碌碌復碌碌百年雙轉轂志士終夜心良馬白日足¶俱
為不等閒誰是知音目眼中兩行淚曾弔三獻玉¶
　　望山¶
南山三十里不見踰一旬冒雨時立望望之如朋親¶虬
<pb:KR4c0059_WYG_001-1b>
龍一掬波洗蕩千萬春(一作/里)日日雨不斷愁殺望¶山人
天事不可長勁風來如奔隂霪(一作/霾)一以掃浩¶翠寫國
門長安百萬家家家張屏新誰家最好山我<md:KR4c0059_SBCK_001-1b>¶願為其鄰¶
　　北嶽廟¶
天地有五嶽恒嶽居其北巖巒疊萬重詭怪浩難測¶人
來不敢入祠宇白日黒有時起霖雨一灑天地徳¶神兮
安在哉永康我王國¶
　　朝飢
<pb:KR4c0059_WYG_001-2a>
市中有樵山此舍朝無煙井底有甘泉釜中乃空然¶我
要見白日雪來寒(一作/塞)青天坐聞西牀琴凍折兩¶三絃
饑莫詣他門古人有拙言¶
　　哭盧仝<md:KR4c0059_SBCK_001-2a>¶賢人無官死不親者亦悲空令古鬼哭更得新隣比¶平
生四十年惟著白布衣天子未辟召地府誰來追¶長安
有交友託孤遽棄移塜側誌石短文字行參差¶無錢買
松栽自生蒿草枝在日贈我文淚流把讀時¶從兹加敬
<pb:KR4c0059_WYG_001-2b>
重深藏恐失遺¶
　　劍客¶
十年磨一劍霜刄未曽試今日把似君誰為不平事¶
　　口號¶
中夜忽自起汲此百尺泉林木含白露星斗在青天¶
　　寄<md:KR4c0059_SBCK_001-2b>¶逺
别腸多鬱紆豈能肥肌膚始知相結宻不及相結疎¶疎
别恨應少宻離恨難袪門前南流水中有北飛魚¶魚飛
<pb:KR4c0059_WYG_001-3a>
向北海可以寄逺書不惜寄逺書故人今在無¶况此數
尺身阻彼萬里途自非日月光難以知子軀¶
　　齋中¶
躭靜非謬為本性實疎索齋中一就枕不覺白日落¶低
扉礙軒轡寡徳謝接(一作/然)諾叢菊在牆隂秋窮未¶開萼
所餐類病馬動影似移嶽欲駐迫逃衰豈殊辭¶綆縛已
見飽時雨應豐蔬與藥¶
　　感秋<md:KR4c0059_SBCK_001-3a>¶
<pb:KR4c0059_WYG_001-3b>
商氣颯已來嵗華又虛擲朝雲藏竒峰暮雨灑疎滴¶幾
蜩嘿凉葉(一作幾番/飛凉葉)數蛩思隂壁落日空館中歸¶心逺
山碧昔人多秋感今人何異昔四序馳百年𤣥¶髪坐成
白喧喧徇聲利擾擾同轍跡儻無世上懐去¶偃松下石¶
　　翫月¶
寒月破東北賈生立西南西南立倚何立倚青青杉¶近
月有數星星名未詳諳但愛杉倚月我倚杉為三¶月乃
不上杉上杉難相參眙&KR0787;子細視睛瞳桂枝劖¶目常有
<pb:KR4c0059_WYG_001-4a>
熱疾久視無煩炎以手捫衣裳零露已濡霑<md:KR4c0059_SBCK_001-3b>¶久立雙足
凍時向股䏶淹立久病足折兀然黐膠粘¶他人應已睡
轉喜此景恬此景亦胡及而我苦淫耽¶無異市井人見
金不知㢘不知此夜中幾人同無厭¶待得上頂㸔未擬
歸枕函强步望寢齋步步情不堪¶步到竹叢西東望如
隔簾却坐竹叢外清思刮幽潛¶量知愛月人身願化為
蟾¶
　　辭二知已
<pb:KR4c0059_WYG_001-4b>
一雙千嵗鶴立别孤翔鴻波島忽已暮海雨寒濛濛¶離
人聞(一作/逢)美彈亦與哀彈同况兹切切弄繞彼行¶行躬
雲飛北嶽碧火息西山紅何以代逺誠折芳臘<md:KR4c0059_SBCK_001-4a>¶雪中¶
　　義雀行和朱評事¶
𤣥鳥雄雌俱春雷驚蟄餘口銜黄河泥空即翔天隅¶一
夕皆莫歸嘵嘵遺衆雛雙雀抱人義哺食勞劬劬¶雛既
邐迤飛雲間聲相呼燕感雀深恩雀愧揚不殊¶禽賢難
自彰幸得主人書
<pb:KR4c0059_WYG_001-5a>
　　宿懸泉驛¶
曉行瀝水樓暮到懸泉驛林月值雲&KR0210;山燈照愁寂¶
　　辯士¶
辯士多毁訾不聞談已非猛虎恣殺暴未嘗齧妻兒<md:KR4c0059_SBCK_001-4b>¶此
理天所感所感當問誰求食飼雛禽吐出美言詞¶善哉
君子人揚光掩瑕玼¶
　　不欺¶
上不欺星辰下不欺鬼神知心兩如此然後何所陳¶食
<pb:KR4c0059_WYG_001-5b>
魚味在鮮食蓼味在辛掘井須到流結交須到頭¶此語
誠不謬敵君三萬秋¶
　　絶句¶
海底有明月圎于天上輪得之一寸光可買千里春¶
　　寓興¶
莫居暗室中開目閉目同莫趨碧霄路容飛不容步<md:KR4c0059_SBCK_001-5a>¶暗
室未可居碧霄未可趨勸君跨仙鶴日下雲為衢¶
　　遊仙
<pb:KR4c0059_WYG_001-6a>
借得孤鶴騎髙近金烏飛掬河洗老貌照月生光輝¶天
中鶴路直天盡鶴一息歸來不騎鶴身自有羽翼¶若人
無仙骨芝术無煩食¶
　　枕上吟¶
夜長憶白日枕上吟千詩何當苦寒氣忽被東風吹¶冰
開魚龍别天波殊路岐¶
　　雙魚謡(時韓職方書中以/孟常州簡詩見示)¶
天河墮雙魴飛我庭中央掌握尺餘雪劈開腸有璜<md:KR4c0059_SBCK_001-5b>¶見
<pb:KR4c0059_WYG_001-6b>
令饞舌短烹遶隣舍香一得古詩字與玉含異藏¶
　　易水懐古¶
荆卿重虛死節烈書前史我歎方寸心誰論一時事¶至
今易水橋寒風兮蕭蕭易水流得盡荆卿名不消¶
　　早起¶
北客入西京北鴈再離北秋寢獨前興天梭星落織¶躭
翫餘恬爽顧盻輕痾力旅途少顔盡明鏡勸仙食¶出門
路縱横張家路最直昨夜夢見書張家㕔上壁
<pb:KR4c0059_WYG_001-7a>
　　客喜¶
客喜非實喜客悲非實悲百迴信到家未當身一歸<md:KR4c0059_SBCK_001-6a>¶未
歸長嗟愁嗟愁塡中懐開口吐愁聲還却入耳來¶常恐
滴淚多自損兩目輝鬢邊雖有絲不堪織寒衣¶
　　延夀里精舍寓居¶
旅託避華館荒樓遂愚慵短庭無繁植珍果春亦濃¶側
廬發扃樞纖魄時卧逢耳目乃𨞬井肺肝即巖峰¶汲泉
飲酌餘見我閒靜容霜蹊猶舒英寒蝶斷來踪¶雙履與
<pb:KR4c0059_WYG_001-7b>
誰逐欲尋青瘦笻¶(欲一/作一)
　　贈智朗禪師¶
上人分明見玉兔潭底没上人光慘貌古來恨峭發¶涕
辭孔顔廟笑訪禪寂室步隨青山影坐學白塔骨<md:KR4c0059_SBCK_001-6b>¶解聴
無弄琴不禮有身佛欲問師何之忽與我相别¶率賦贈
逺言言慙非子曰¶
　　送沈秀才下第東歸¶
曲言惡者誰恱耳如彈絲直言好者誰刺耳如長錐¶沈
<pb:KR4c0059_WYG_001-8a>
生才俊秀心腸無邪欺君子忌苟合擇交如求師¶毁出
疾夫口騰入禮部闈下第子不恥遺才人耻之¶東歸家
室逺掉轡時參差浙雲近吳見汴栁接楚垂¶明年春光
别囘首不復疑¶
　　酬棲上人¶
夜久城館閒情幽出在山新月有微輝朗朗空庭間<md:KR4c0059_SBCK_001-7a>¶處
世雖識機伊余多掩關松姿度臘見籬藥知春還¶靜覽
冰雪詞厚為酬贈顔東林有躑躅脫屣期共攀
<pb:KR4c0059_WYG_001-8b>
　　冬月長安雨中見終南雪¶
秋節新已盡雨(一作/林)疎露山雪西峰稍覺明殘滴猶¶未
絶氣侵瀑布水凍著白雲宂今朝㶚滻鴈何夕瀟¶湘月
想彼石房人對雪扉不閉(必結/切)<md:KR4c0059_SBCK_001-7b>¶　
　
　
　長江集巻一
¶
<md:KR4c0059_SBCK_002-1a>¶
<pb:KR4c0059_WYG_002-1a>
欽定四庫全書
　長江集巻二¶
　　　　　　　　　　　　　唐　賈島　撰
　¶　寄孟協律¶
我有弔古泣不泣向路岐揮淚灑暮天滴著(一作/毎滴)桂¶樹
枝别後冬節至離心北風吹坐孤雪扉夕泉落石¶橋時
不驚猛虎嘯難辱君子詞欲酬空覺老無以堪¶逺持岧
嶤倚角窻王屋懸清思
<pb:KR4c0059_WYG_002-1b>
　　和劉涵¶
京官始云滿野人依舊閒閉扉一畝居中有古風還¶市
井日已午幽牕夢南山喬木覆北齋有鳥鳴其間<md:KR4c0059_SBCK_002-1b>¶前日
逺嶽僧來時與開關新題驚我瘦窺鏡見醜顔¶陶情惜
清澹此意復誰攀¶
　　明月山懐獨孤崇魚琢¶
明月長在目明月長在心在心復在目何得稀去尋¶試
望明月人孟夏樹蔽岑想彼嘆此懐樂喧㤀幽林¶鄉本
<pb:KR4c0059_WYG_002-2a>
北嶽外悔(一作/每)恨東夷深願縮地脉還豈待天¶恩臨非
不渴隠秀却嫌他事侵或云岳樓鐘來繞草¶堂吟當從
令尹後再往步栢林¶
　　投張太祝¶
風骨髙更老向春初陽葩泠泠月下韻一一落海涯<md:KR4c0059_SBCK_002-2a>¶有
子不敢和一聽千嘆嗟身卧東北泥魂掛西南霞¶手把
一枝栗往輕覺程賒水天朔方色暖日嵩根花¶達(一作/逵)
閒幽棲山遣尋種藥家欲買雙瓊瑶慙無一¶木𤓰
<pb:KR4c0059_WYG_002-2b>
　　詠韓氏二子¶
千巖一尺璧八月十五夕清露墮桂花白鳥舞虛碧¶
　　送别¶
丈夫未得意行行且低眉素琴彈復彈㑹有知音知¶
　　攜新文詣張籍韓愈途中成¶
袖有新成詩欲見張韓老青竹未生翼一步萬里道<md:KR4c0059_SBCK_002-2b>¶仰
望青冥天雲雪壓我腦失却終南山惆悵滿懐抱¶安得
西北風身願變蓬草地祗聞此語突出驚我倒
<pb:KR4c0059_WYG_002-3a>
　　上谷送客遊江湖¶
莫嘆迢逓分何殊咫尺别江樓到夜登還見南臺月¶
　　重酬姚少府¶
隙月斜枕旁諷詠夏詒什如今何時節蟲虺亦已蟄¶荅
遲禮涉傲抱疾思加澁僕本胡為者銜肩貢客集¶茫然
九州内譬如一錐立欺暗少此懐自明曽瀝泣¶量無趫
勇士誠欲戈矛戢原閣期躋攀潭舫偶俱入¶深齋竹木
合(一作/多)畢夕風雨急俸利沐均分價稱煩<md:KR4c0059_SBCK_002-3a>¶噓噏百篇見
<pb:KR4c0059_WYG_002-3b>
刪罷一命嗟未及滄浪愚將還知音激¶所習¶
　　投孟郊¶
月中有孤芳天下聆薫風江南有髙唱海北初來通¶容
飄清冷餘自藴襟抱中止息乃流溢推尋却冥䝉¶我知
雪山子謁彼偈句空必竟獲所實爾焉遂深&KR0454;¶錄之孤
燈前猶恨百首終一吟動狂機萬疾辭頑躬¶生年面未
交永夕夢輙同叙詰誰君師詎言無吾宗¶余求履其跡
君曰可但攻啜波腸易飽揖險神難從¶前嵗曾入洛差
<pb:KR4c0059_WYG_002-4a>
池阻從龍萍家復從趙雲思長縈縈<md:KR4c0059_SBCK_002-3b>¶嵩海每可詣長途
追再窮願傾肺腸事盡入焦梧桐¶
　　代邊將¶
持戈簇邊日戰罷浮雲收露草泣寒霽夜泉鳴隴頭¶三
尺握中鐵氣衝星斗牛報國不拘貴憤將平虜讐¶
　　寄劉栖楚¶
趨走與偃卧去就自殊分當窻一重樹上有萬里雲¶離
披不相顧髣髴類人羣友生去更逺來書絶如焚¶蟬吟
<pb:KR4c0059_WYG_002-4b>
我為聽我歌蟬豈聞嵗暮儻旋歸晤言桂氛氲¶
　　寄丘儒¶
地近輕數見地逺重一面一面如何重重甚珍寳片<md:KR4c0059_SBCK_002-4a>¶自
經失歡笑幾度騰霜霰此心鎮懸懸天象固迴轉¶長安
秋風髙子在東甸縣儀形信寂蔑風雨豈乖間¶慿人報
消息何易慿筆硯俱不盡我心終須對君宴¶
　　送陳商¶
古道長荆棘新岐路交横君於荒榛中尋得古轍行¶足
<pb:KR4c0059_WYG_002-5a>
踏聖人路貌端禪士形我曾接夜談似聽講一經¶聨翩
曾數舉昨登髙第名釜底絶烟火曉行皇帝京¶上客逺
府遊主人須目明青雲别青山何日復可升¶
　　送張校書季霞¶
從京去容州馬在船上多容州幾千里直傍青天涯<md:KR4c0059_SBCK_002-4b>¶掌
記試校書未稱髙詞華義往不可屈出家如入家¶城市
七月初熱與夏未差餞君到野地秋涼滿山坡¶南境異
北候風起無塵沙秦吟宿楚澤海酒落桂花¶暫醉即還
<pb:KR4c0059_WYG_002-5b>
醒彼土生桂茶¶
　　寄友人¶
同人半年别一别寂來音賴有别時文相思時一吟¶我
常倦投跡君亦知此衿筆硯且勿棄蘇張曾陸沈¶但存
舌在口當冀身遂心君㸔明月夜松桂寒森森¶
　　荅王參¶
寸晷不相待四時互如競客思先覺秋蟲聲苦知暝<md:KR4c0059_SBCK_002-5a>¶霜
松積舊翠露月團如鏡詩負屬景同琴孤坐堂聴¶相期
<pb:KR4c0059_WYG_002-6a>
黄菊節别約紅桃徑毎把式微篇臨風一長詠¶
　　延康吟¶
寄居延夀里為與延康隣不愛延康里愛此里中人¶人
非十年故人非九族親人有不朽語得之烟山春¶
　　戱贈友人¶
一日不作詩心源如廢井筆硯為轆轤吟詠作縻綆¶朝
來重汲引依舊得清泠書贈同懐人詞中多苦辛¶
　　寓興
<pb:KR4c0059_WYG_002-6b>
真集道方至貌殊妬還多山泉入城池自然生渾波<md:KR4c0059_SBCK_002-5b>¶今
時出古言在衆翻為訛有琴含正韻知音者如何¶一生
足感激世言忽嵳峩不得市井味思嚮吾巖阿¶浮華豈
我事日月徒蹉跎曠哉潁陽風千載無其他¶
　　懐鄭從志¶
西風吹隂雪雨雪半夜收忽憶天涯人起㸔斗與牛¶故
人别二年我意如百秋音信兩杳杳誰云昔綢繆¶平明
一封書寄向東北舟翩翩春歸烏㑹自為匹儔
<pb:KR4c0059_WYG_002-7a>
　　易州登龍興寺樓望郡北髙峯¶
郡北最髙峯巉巖絶雲路朝來上樓望稍覺得幽趣¶朦
朧碧烟裏羣嶺若相附何時一登陟萬物皆下顧<md:KR4c0059_SBCK_002-6a>¶　　送鄭山人遊江湖¶
南遊衡嶽上東往天台裏足躡華峰頂目觀滄海水¶
　　就峰公宿¶
河出鳥宿後螢火白露中上人坐不倚共我論量空¶殘
月華晻曖逺水響玲瓏爾時無了夢兹宵方未窮
<pb:KR4c0059_WYG_002-7b>
　　劉景陽東齋¶
松隂連竹影中有無苔井清風此地多白日空自永¶景
陽公幹孫詩句得真景勸我不須歸月出東齋靜¶
　　對菊¶
九日不出門十日見黄菊灼灼尚繁英美人無消息<md:KR4c0059_SBCK_002-6b>¶　　送集文上人遊方¶
來從道陵井雙木溪邊㑹分首芳草時逺意青天外¶此
遊詣幾嶽嵩華衡恒泰
<pb:KR4c0059_WYG_002-8a>
　　題岸上人郡内閒居¶
靜向方寸求不居山(一作/千)嶂幽池開菡蓞香門閉莓¶苔
秋金玉重四句粃糠輕九流鑪烟上喬木鐘磬下¶危樓
手種一株松貞心與師儔¶
　　遊子¶
遊子喜鄉逺非吾憶歸廬誰知奔他山自欲早旋車¶朝
賞暮已足圖歸願無餘當期附鵬翼未偶方躊躇<md:KR4c0059_SBCK_002-7a>¶　　寄山中王參
<pb:KR4c0059_WYG_002-8b>
我㸔嶽西雲君㸔嶽北月長懐燕城南相送十里别¶别
來千餘日日日憶不歇逺寄一紙書數字論白髪¶
　　送汲鵬¶
淮南卧理後復逢君姓汲文采非尋常志願期卓立¶深
江東泛舟夕陽聎原隰夏夜言詩㑹往往追不及<md:KR4c0059_SBCK_002-7b>¶　
　
　長江集巻二
¶
<md:KR4c0059_SBCK_003-1a>¶
<pb:KR4c0059_WYG_003-1a>
欽定四庫全書
　長江集巻三¶
　　　　　　　　　　　　　唐　賈島　撰
　¶　寄令狐相公¶
䇿杖馳山驛逢人問梓州長江那可到行客替生愁¶
　　哭栢巖禪師¶
苔覆石牀新師曽占幾春冩留行道影焚却坐禪身¶塔
院關松雪經房鎻隙塵自嫌雙淚下不是解空人
<pb:KR4c0059_WYG_003-1b>
　　山中道士¶
頭髪梳千下休糧帶瘦容養雛成大鶴種子作髙松¶白
石通宵煑寒泉盡日舂不曽離隠處那得世人逢<md:KR4c0059_SBCK_003-1b>¶　　就可公宿¶
十里尋幽寺寒流數派分僧同雪夜坐鴈向草堂聞¶靜
語終燈焰餘生許嶠雲由來多抱疾聲不達明君¶
　　旅遊¶
此心非一事書札若為傳舊國别多日故人無少年¶空
<pb:KR4c0059_WYG_003-2a>
巢霜葉落疎牖水螢穿留得林僧宿中宵坐黙(一作/¶黯)然¶
　　送鄒明府遊靈武¶
曽宰西畿縣三年馬不肥債多平(一作/慿)劍與官滿載¶書
歸邊雪藏行徑林風透卧衣靈州聴曉角客館未<md:KR4c0059_SBCK_003-2a>¶開扉¶
　　題皇甫荀藍田㕔¶
任官經一年縣與玉峯連竹籠拾山果瓦瓶擔石泉¶客
歸秋雨後印鎻暮鐘前久别丹陽浦時時夢釣船¶
　　贈王將軍
<pb:KR4c0059_WYG_003-2b>
宿衛爐烟近除書墨未乾馬曽金鏃中身有寳刀瘢¶父
子同時㨗君王畫陣㸔何當為外帥白日出長安¶
　　下第¶
下第只空囊如何住(一作/在)帝鄉杏園啼百舌誰醉在¶花
傍淚落故山逺病來春草長知音逢(一作/酧)豈易孤<md:KR4c0059_SBCK_003-2b>¶棹負
三湘¶
　　寄賀蘭朋吉¶
往往東林下花香似火焚故園從小别夜雨近秋聞¶野
<pb:KR4c0059_WYG_003-3a>
菜連寒水枯株簇古墳泛舟同逺客尋寺入幽雲¶斜日
扉多掩荒田徑細分相思蟬幾處偶坐蝶成羣¶㑹宿曽
論道登髙省議文苦吟遥可想邊葉向紛紛¶
　　憶吳處士¶
半夜長安雨燈前越客吟孤舟行一月萬水與千岑¶島
嶼夏雲起汀洲芳草深何當折松葉拂石剡溪隂¶
　　哭孟郊<md:KR4c0059_SBCK_003-3a>¶身死聲名在多應萬古傳寡妻無子息破宅帶林泉¶塚
<pb:KR4c0059_WYG_003-3b>
近登山道詩随過海船故人相弔後斜日下寒天¶
　　送崔定¶
未知遊子意何不避炎蒸幾日到漢水新蟬鳴杜陵¶秋
江待得月夜語恨無僧巴峽吟過否連天十二層¶
　　寄白閣黙公¶
已知歸白閣山逺晩晴㸔石室人心靜冰潭月影殘¶㣲
雲分片滅古木落薪乾後夜誰聞磬西峯絶頂寒¶
　　雨後宿劉司馬池上
<pb:KR4c0059_WYG_003-4a>
藍溪秋漱玉此地漲清澄蘆葦聲兼雨芰荷香遶燈<md:KR4c0059_SBCK_003-3b>¶岸
頭秦古道亭面漢荒陵靜想泉根本幽崖落幾層¶
　　送朱可久歸越中¶
石頭城下泊北固暝鐘初汀鷺潮衝起船窻月過虚¶吳
山侵越衆隋栁入唐疎日欲躬調膳辟來何府書¶
　　送田卓入華山¶
幽深足暮蟬驚覺石牀眠瀑布五千仭草堂瀑布邊¶壇
松涓滴露嶽月泬寥天鶴過君須㸔上頭應有仙
<pb:KR4c0059_WYG_003-4b>
　　送董正字常州覲省¶
相逐一行鴻何時出磧中江流翻白浪木葉落青楓¶輕
檝浮吳國繁霜下楚空春來懽侍阻正字在東宫<md:KR4c0059_SBCK_003-4a>¶　　酬姚少府¶
海樹與山木俱應揺落初柴門掩寒雨蟲響出秋蔬¶枯
槁彰清鏡孱愚友道書刋文非不朽君子自相於¶
　　送無可上人¶
圭峯霽色新送此草堂人麈尾同離寺蛩鳴暫别親¶獨
<pb:KR4c0059_WYG_003-5a>
行潭底影數息樹邊身終有煙霞約天台作近隣¶
　　送李騎胄¶
歸騎雙旌逺懽生此别中蘭關分磧路嘶馬背寒鴻¶朔
色晴天北河源落日東賀蘭山頂草時動巻帆風¶
　　送烏行中石淙别業(淙一/作琮)<md:KR4c0059_SBCK_003-4b>¶寒水長繩汲丁泠數滴翻草通石淙脉硯帶海潮痕¶嶽
色何曽逺蟬聲尚未繁勞思當此夕苖稼在西原¶
　　送覺興上人歸中條山兼謁河中李司空
<pb:KR4c0059_WYG_003-5b>
又憶西巖寺秦原草白時山尋樵徑上人到雪房遲¶暮
磬潭泉凍荒林野燒移聞師新譯偈説擬對旌麾¶
　　寄無可上人¶
僻寺多髙樹涼天憶重遊磬過溝水盡月入草堂秋¶穴
蟻苔痕靜藏蟬栢葉稠名山思徧往早晩到嵩丘¶
　　南池¶
蕭條㣲雨絶荒岸抱清源入舫山偏塞分泉稻接村<md:KR4c0059_SBCK_003-5a>¶秋
聲依樹色月影在蒲根淹泊方難遂他宵關夢魂
<pb:KR4c0059_WYG_003-6a>
　　寄龍池寺貞空二上人¶
受請終南住俱妨去石橋林中秋信絶峰頂夜禪遥¶寒
草煙藏虎髙松月照鵰霜天期到寺寺置即前朝¶
　　送貞空二上人¶
林下中餐後天涯欲去時衡陽過有伴夢澤出應遲¶石
磬疎寒韻銅瓶結夜澌殷勤訝此别且未定歸期¶
　　送裴校書¶
拜官從秘省署職在藩維多故長疎索髙秋逺别離¶天
<pb:KR4c0059_WYG_003-6b>
寒泗上醉夜靜岳陽碁使府臨南海帆飛到不遲<md:KR4c0059_SBCK_003-5b>¶　　昇道精舍南臺對月寄姚合¶
月向南臺見秋霖洗滌餘出逢危葉落靜㸔衆峰疎¶冷
露常時有禪窻此夜虛相思聊悵望潤氣徧衣初¶
　　即事¶
索漠對孤燈隂雲積幾層自嗟憐十上誰肯待三徵¶心
被通人見文叨大匠稱悲秋秦塞草懐古漢家陵¶城靜
髙崖樹漏多幽沼冰過聲沙島鷺絶行石菴僧¶豈謂舊
<pb:KR4c0059_WYG_003-7a>
廬在誰言歸未曾(謂一/作為)¶
　　黄子陂上韓吏部¶
石樓云一别二十二三春相逐升堂者幾為埋骨人<md:KR4c0059_SBCK_003-6a>¶涕
流聞渡瘴病起喜還秦曽是令勤道非惟䘏在迍¶疎衣
蕉縷細爽味茗芽新鐘絶滴殘雨螢多無近隣¶溪潭承
到數位秩見辭頻若箇山(一作/中)招隠機忘任¶此身¶
　　天津橋南山中各題一句¶
野坐分苔石(李/益)山行遶菊叢(韋執/中)雲衣惹不破(諸葛/覺)¶秋
<pb:KR4c0059_WYG_003-7b>
色望來空(浪/仙)¶
　　投李益¶
四十歸燕字千年外始吟已將書北嶽不用比南金¶
　　弔孟協律<md:KR4c0059_SBCK_003-6b>¶才行古人齊生前品位低葬時貧賣馬逺日哭惟妻¶孤
塚北邙外空齋中嶽西集詩應萬首物象徧曾題¶
　　送人適越¶
髙城滿夕陽何事欲霑裳遷客蓬蒿暮遊人道路長¶晴
<pb:KR4c0059_WYG_003-8a>
湖勝鏡碧寒栁似金黄若有相思夢殷勤載八行¶
　　送僧遊衡嶽¶
心知衡嶽路不怕去人稀船裏猶鳴磬溪頭自曝衣¶有
家從小别無寺不言歸料得逢寒住當禪雪滿扉¶
　　送路¶(一本有某/從軍三字)
别我就蓬蒿日斜飛伯勞龍門流水急嵩嶽片雲髙<md:KR4c0059_SBCK_003-7a>¶歎
命無知己梳頭落白毛從軍當此去風起廣陵濤¶
　　洛陽道中寄弟
<pb:KR4c0059_WYG_003-8b>
趨走迫流年慙經此路偏密雲埋二室積雪度三川¶生
類梗萍泛悲無金石堅翻鴻有歸翼極目仰聨翩¶
　　江亭晩望¶
浩渺浸雲根烟嵐没逺村鳥歸沙有跡帆過浪無痕¶望
水知柔性㸔山欲倦魂縱情猶未已迴馬欲黄昏¶
　　送耿處士¶
一瓶離别酒未盡即言行萬水千山路孤舟幾月程¶川
原秋色静蘆葦晩風鳴迢逓不歸客人傳虛隠名<md:KR4c0059_SBCK_003-7b>¶
<pb:KR4c0059_WYG_003-9a>
　
　
　
　
　
　
　
　
<pb:KR4c0059_WYG_003-9b>
　
　
　
　
　
　
　
　長江集巻三
¶
<md:KR4c0059_SBCK_004-1a>¶
<pb:KR4c0059_WYG_004-1a>
欽定四庫全書
　長江集巻四¶
　　　　　　　　　　　　　唐　賈島　撰¶
　　過唐校書書齋¶
池滿風吹竹時時得爽神聲齊雛鳥語畫巻老僧真¶月
出行幾步花開到四鄰江湖心自切未可掛頭巾¶
　　送杜秀才東遊¶
東遊誰見待盡室寄長安别後葉頻落(後一/作夜)去程山¶已
<pb:KR4c0059_WYG_004-1b>
寒大河風色度曠野燒烟殘匣有青銅鏡時將照¶鬢㸔¶
　　送天台僧<md:KR4c0059_SBCK_004-1b>¶逺夢歸華頂扁舟背岳陽寒蔬修净食夜浪動禪牀¶鴈
過孤峯曉猿啼一樹霜身心無别念餘習在詩章¶
　　懐紫閣隠者¶
寂寥思隠者孤燭坐秋霖梨栗猿喜熟雲山僧説深¶寄
書應不到結伴擬同尋廢寢方終夕迢迢紫閣心¶
　　雨夜同厲𤣥懐皇甫荀
<pb:KR4c0059_WYG_004-2a>
桐竹遶庭匝雨多風更吹還如舊山夜卧聴瀑泉時¶磧
鴈來期近秋鐘到夢遲溝西吟苦客中夕話兼思¶
　　秋暮¶
北門楊栁葉不覺已繽紛值鶴因臨水迎僧忽背雲<md:KR4c0059_SBCK_004-2a>¶白
鬚相並出清淚兩行分黙黙空朝夕苦吟誰喜聞¶
　　哭胡遇¶
夭夀知齊理何曽免歎嗟祭迴(一作/葬時)收朔雪弔後折¶寒
花野水吟秋斷空山影暮斜弟兄相識徧猶得到¶君家
<pb:KR4c0059_WYG_004-2b>
　　送丹師歸閩中¶
波濤路杳然衰栁洛陽蟬行李經雷電禪前漱島泉¶歸
林久别寺過越未離船自説從今去身應老海邊¶
　　送安南惟鑒法師¶
講經春殿裏花遶御牀飛南海幾迴過舊山臨老歸<md:KR4c0059_SBCK_004-2b>¶潮
揺蠻草落月濕島松㣲(一作觸風香損/印霑雨磬生衣)空水既如¶彼(一/作)
(雲水路/迢逓)往來消息稀¶
　　題李凝幽居
<pb:KR4c0059_WYG_004-3a>
閒居少隣並草徑入荒園鳥宿池邊(一作/中)樹僧敲月¶下
門過橋分野色移石動雲根暫去還來此幽期不¶負言¶
　　送韓湘¶
掛席從古(一作/中)路長風起廣津楚城花未發上苑蝶¶來
新半没湖波月初生島草春孤霞臨石鏡極浦映¶村神
細響吟乾葦餘馨動逺蘋欲慿將一札寄與沃<md:KR4c0059_SBCK_004-3a>¶州人¶
　　寄董武¶
雖同一城裏少省得從容門掩園林僻日髙巾幘慵¶孤
<pb:KR4c0059_WYG_004-3b>
鴻來半夜積雪在諸峯正憶毘陵客聲聲隔水鐘¶
　　宿贇上人房¶
堦前多是竹閒地擬栽松朱㸃草書疏雪平麻履蹤¶御
溝寒夜雨宫寺静時鐘此時(一作/室)無他事來尋不¶厭重¶
　　訪李甘原居¶
原西居處静門對曲江開石縫銜枯草查根上净苔<md:KR4c0059_SBCK_004-3b>¶(一/作)
(漬古/苔)翠㣲泉夜落紫閣鳥時來仍憶尋淇岸同行¶採蕨
囘
<pb:KR4c0059_WYG_004-4a>
　　題山寺井¶
沉沉百尺餘功就豈斯須汲早僧出定鑿新蟲自無¶藏
源重嶂底澄翳大空隅此地如經劫涼潭㑹共枯¶
　　僻居無可上人相訪¶
自從居此地少有事相關積雨荒隣圃秋池照逺山¶硯
中枯葉落枕上斷雲閒野客將禪子依依偏往還¶
　　送李餘及第歸蜀¶
知音伸久屈覲省去光輝津渡逢清夜途程盡翠㣲<md:KR4c0059_SBCK_004-4a>¶雲
<pb:KR4c0059_WYG_004-4b>
當綿竹疊鳥離錦江飛肯寄書來否原居出亦稀¶
　　荒齋¶
草合徑㣲㣲終南對掩扉晩涼疎雨絶初曉逺山稀¶落
葉無青地閒身著白衣朴愚猶本性不是學忘機¶
　　夜喜賀蘭三見訪¶
漏鐘仍夜淺時節欲秋分泉聒棲松鶴風除翳月雲¶踏
苔行引興枕石卧論文即此尋常静來多祇是君¶
　　題青龍寺鏡公房
<pb:KR4c0059_WYG_004-5a>
一夕曽留宿終南揺落時孤燈岡(一作/龕)舎掩殘磬雪¶風
吹樹老因寒折泉深出井遲疎慵豈有事多失上<md:KR4c0059_SBCK_004-4b>¶方期¶
　　送陳判官赴綏徳¶
將軍遥入幕束帶便離家身暖蕉衣窄天寒磧日斜¶火
燒岡斷葦(一作/草)風捲雪平沙絲竹豐州有春來祇¶欠花¶
　　送唐環歸敷水莊¶
毛女峰當户日髙頭未梳地侵山影掃葉帶露痕書¶松
徑僧尋廟(一作/藥)沙泉鶴見魚一川風景好恨不有¶吾廬
<pb:KR4c0059_WYG_004-5b>
　　原東居喜唐温琪頻至<md:KR4c0059_SBCK_004-5a>¶曲江春草生紫閣雪分明汲井嘗泉味聴鐘問寺名¶墨
研秋日雨茶試老僧鐺地近勞頻訪烏紗出送迎¶
　　送&KR0993;法師¶
度嵗不相見嚴冬始出關孤烟寒色樹髙雪夕陽山¶瀑
布寺應到牡丹房甚閒南朝遺跡在此去幾時還¶
　　寄錢庶子¶
曲江春水滿北岸掩柴關秖有僧隣舎全無物映山¶樹
<pb:KR4c0059_WYG_004-6a>
隂終日掃藥債隔年還猶記聴琴夜寒燈竹屋間¶
　　原上秋居¶
關西又落木心事復如何嵗月辭山久秋霖入夜多<md:KR4c0059_SBCK_004-5b>¶鳥
從井口出人自岳陽過倚杖聊閒望田家未剪禾¶
　　夏夜¶
原寺偏隣近開門物景澄磬通多葉罅月離片雲稜¶寄
宿山中鳥相尋海畔僧唯愁秋色至乍可在炎蒸¶
　　冬夜
<pb:KR4c0059_WYG_004-6b>
羈旅復經冬瓢空盎亦空淚流寒枕上跡絶舊山中¶凌
結浮萍水雪和衰栁風曙光雞未報嘹唳兩三鴻¶
　　送厲宗上人¶
擁䇿背岷峨終南雨雪和漱泉秋鶴至禪樹夜猿過¶髙
頂白雲盡前山黄葉多曽吟廬嶽上月動九江波<md:KR4c0059_SBCK_004-6a>¶　　寄李存穆¶
聞道船中病似憂親弟兄信來從水路身去到柴城¶久
别長鬚鬢相思書姓名忽然消息絶頻夢却還京
<pb:KR4c0059_WYG_004-7a>
　　贈無懐禪師¶
身從劫劫修果以此生周禪定石牀暖月移山樹秋¶捧
盂觀宿飯敲磬過清流不掩𤣥關路教人問白頭¶
　　寄武功姚主簿¶
居枕江沱北情懸渭曲西數宵曽夢見幾處得書披¶驛
路穿荒坂公田帶淤泥静棊功奥妙閒作韻清淒¶鋤草
留叢藥尋山上石梯客迴河水漲風起夕陽低<md:KR4c0059_SBCK_004-6b>¶空地苔
連井孤村火隔溪巻簾黄葉落鎖印子規啼¶隴色澄秋
<pb:KR4c0059_WYG_004-7b>
月邊聲入戰鼙㑹須過縣去况是屢招攜¶
　　題劉華書齋¶
白石牀無塵青松樹有鱗一鶯啼帶雨兩樹合從春¶荒
榭苔膠砌幽叢果墮榛偶來疎或數當暑夕勝晨¶露滴
星河水巢重草木薪終南同往意趙北獨遊身¶渡葉司
天漏驚蛩逺地人機清公幹族也莫卧漳濵¶
　　送盧秀才遊潞府¶
雨餘滋潤在風不起塵沙邊日寡文思送君吟月華¶過
<pb:KR4c0059_WYG_004-8a>
山干相府臨水宿僧家能賦焉長屈芳春宴杏花<md:KR4c0059_SBCK_004-7a>¶　　送南康姚明府¶
銅章美少年小邑在南天版籍多遷客封疆接洞田¶静
江鳴野鼓發䌫帶村烟却笑陶元亮何須憶醉眠¶
　　送友人棄官遊江左¶
羨君休作尉萬事且全身寰海多虞日江湖獨往人¶姓
名何處變鷗鳥幾時親别後吳中使應須訪子真¶
　　雨中懐友人
<pb:KR4c0059_WYG_004-8b>
對雨思君子嘗茶近竹幽儒家隣古寺不到又逢秋¶
　　寄逺¶
家住錦水上身征遼海邊十書九不到一到忽經年<md:KR4c0059_SBCK_004-7b>¶　　南齋¶
獨自南齋卧神閒景亦空有山來枕上無事到心中¶簾
巻侵牀月屏遮入座風望春春未至應在海門東¶
　　早春題友人湖上新居¶
近得雲中路門長侵早開到時猶有雪行處已無苔¶勸
<pb:KR4c0059_WYG_004-9a>
酒客初醉留茶僧未來每逢晴暖日惟見乞花栽¶
　　又¶
門不當官道行人到亦稀故從餐後出多是夜深歸¶開
篋收詩巻掃牀移卧衣幾時同買宅相送有柴扉¶
　
　
　
　
<pb:KR4c0059_WYG_004-9b>
　
　
　
　
　
　
　
　長江集巻四
¶
<md:KR4c0059_SBCK_005-1a>¶
<pb:KR4c0059_WYG_005-1a>
欽定四庫全書
　長江集巻五¶
　　　　　　　　　　　　　唐　賈島　撰¶
　　送雍陶入蜀¶
江山事若諳那肯滯雲南草色分危磴杉隂近古潭¶日
斜褒谷鳥夏淺巂州蠶吾自疑雙鬢相逢更不堪¶
　　張郎中過原東居¶
年長惟添懶經旬止掩關髙人餐藥後下馬此林間¶對
<pb:KR4c0059_WYG_005-1b>
坐天將暮同來客亦閒幾時能重至水味似深山¶
　　荅王建袐書¶
人皆聞蟋蟀我獨恨蹉跎白髪無心鑷青山去意多<md:KR4c0059_SBCK_005-1b>¶信
來漳浦岸期負洞庭波時掃髙槐影朝迴或恐過¶
　　送李餘往湖南¶
昔去候温涼秋山滿楚郷今來從辟命春物徧涔陽¶嶽
石掛海雪野楓堆渚檣若尋吾祖宅寂寞在瀟湘¶
　　偶作
<pb:KR4c0059_WYG_005-2a>
野步随吾意那知是與非稔年時雨足閏月暮蟬稀¶獨
樹依岡老遥峯出草㣲園林自有主宿鳥且同歸¶
　　過雍秀才居¶
夏木鳥巢邊終南嶺色鮮就涼安坐石煑茗汲隣泉¶鐘
逺清霄半蜩稀暑雨前幽齋如葺罷約我一來眠<md:KR4c0059_SBCK_005-2a>¶　　寄顧非熊¶
知君歸有處山水亦難齊猶去瀟湘逺不聞猿&KR0924;啼¶穴
通茒嶺下潮滿石頭西獨立生遥思秋原日漸低
<pb:KR4c0059_WYG_005-2b>
　　送神邈法師¶
栁絮落濛濛西州道路中相逢春忽盡獨去講初終¶行
疾遥山雨眠遲後夜風遶房三兩樹迴日葉應紅¶
　　送慈恩寺霄韻法師謁太原李司空¶
何故謁司空雲山知幾重磧遥來鴈盡雪急去僧逢¶清
磬先寒角禪燈徹曉烽舊房閒片石倚著最髙松¶
　　送知興上人<md:KR4c0059_SBCK_005-2b>¶久住巴興寺如今始拂衣欲臨秋水别不向故園歸¶錫
<pb:KR4c0059_WYG_005-3a>
挂天涯樹房開嶽頂扉下㸔萬里曉霜海日生㣲¶
　　送恵雅法師歸玉泉¶
秖到瀟湘水洞庭湖未遊飲泉㸔月别下峽聴猿浮¶講
不停雷雨吟當(一作/曽)近海流降霜歸楚夕星冷玉¶泉秋¶
　　憶江上吳處士¶
閩國揚帆去蟾蜍虧復圎秋風吹渭水落葉滿長安¶此
地聚㑹夕當時雷雨寒蘭橈殊未返消息海雲端¶
　　題張博士新居<md:KR4c0059_SBCK_005-3a>¶
<pb:KR4c0059_WYG_005-3b>
青楓何不種林在洞庭村應為三湘逺難移萬里根¶斗
牛初過伏菡蓞欲香門(一作斗移亭北/榭蓮照水邊門)舊即湖山¶隠新
廬葺此原¶
　　石門陂留辭從叔謩¶
幽鳥飛不逺此行千里間寒衝陂水霧醉下菊花山¶有
耻長為客無成又入關何時臨澗栁吾黨共來攀¶
　　送朱兵曹迴越¶
星彩練中見澄江豈有泥潮生垂釣罷楚盡去檣西¶磧
<pb:KR4c0059_WYG_005-4a>
鳥辭沙至山鼯隔水啼㑹稽半侵海濤白禹祠溪¶
　　懐博陵故人<md:KR4c0059_SBCK_005-3b>¶孤城易水頭不忘舊交遊雪壓圍碁石風吹飲酒樓¶路
遥千萬里人别十三秋吟苦相思處天寒水急流¶
　　夕思¶
秋宵已難曙漏向二更分我憶山水坐蟲當寂寞聞¶洞
庭風落木天姥月離雲㑹自東浮去將何欲致君¶
　　寄河中楊少尹
<pb:KR4c0059_WYG_005-4b>
非惟咎曩時投刺詣門遲悵望三秋後參差萬里期¶禹
留疏鑿跡舜在寂寥祠此致杳難共迴風逐所思¶
　　孟融逸人¶
孟君臨水居不食水中魚衣褐唯麄帛筐箱秪素書<md:KR4c0059_SBCK_005-4a>¶樹
林幽鳥戀世界此心疎擬棹孤舟去何峰又結廬¶
　　晚晴見終南諸峰¶
秦分(一作/下)積多峰連巴勢不窮半旬藏雨裏此日到¶窻
中圎魄將昇兔髙空(一作/虛)欲呌鴻故山思不見碣¶石泬
<pb:KR4c0059_WYG_005-5a>
寥東¶
　　宿池上¶
泉來從絶壑亭敞在中流竹密無空岸松長可絆舟¶蟪
蛄潭上夜河漢島前秋異夕(一作/日)期深漲攜琴却¶此遊¶
　　喜姚郎中自杭州迴<md:KR4c0059_SBCK_005-4b>¶路多楓樹林累日泊清隂來去泛流水翛然適此心¶一
披江上作三起月中吟東省期司諌雲門悔不尋¶
　　送鄭長史之嶺南
<pb:KR4c0059_WYG_005-5b>
雲林頗重疊岑渚復幽奇汩水斜陽岸騷人正則祠¶蒼
梧多蟋蟀白露濕江蘺擢第榮南去晨昏近九疑¶
　　送李溟謁宥州李權使君¶
英雄典宥州迢逓苦吟遊風宿驪山下月斜灞水流¶去
時初落葉囘日定無秋太守攜才子㸔鵬百尺樓¶
　　永福湖和楊鄭州¶
積水還平岸春來引鄭溪舊渠通郭下新堰絶湖西<md:KR4c0059_SBCK_005-5a>¶嵩
少分明對瀟湘濶狹齊客遊随庶子孤嶼草萋萋
<pb:KR4c0059_WYG_005-6a>
　　題長江¶
言心俱好靜廨署落暉空歸吏封宵鑰行蛇入古桐¶長
江頻雨後明月衆星中若任遷人去西溪與剡通¶
　　泥陽館¶
客愁何併起暮送故人回廢館秋螢出空城寒雨來¶夕
陽飄白露樹影掃青苔獨坐離容慘孤燈照不開¶
　　送徐員外赴河中¶
原野正蕭瑟中間分散情吏從甘扈罷詔許朔方行¶邊
<pb:KR4c0059_WYG_005-6b>
日沉殘角河關截夜城雲居閒獨往長老出房迎<md:KR4c0059_SBCK_005-5b>¶　　送賀蘭上人¶
野僧來别我略坐傍泉沙逺道擎空鉢深山踏落花¶無
師禪自解有格句堪誇此去非緣事孤雲不定家¶
　　送令狐綯相公¶
梁園趨㦸節海草幾枯春風水難遭便差池未振鱗¶姓
名猶語及門館阻何因苦擬修文巻重擎獻匠人¶吟㸔
青島處朝退赤墀晨根愛杉栽活枝憐雪霰新¶綴篇嗟
<pb:KR4c0059_WYG_005-7a>
調逸不和揣才貧早晚還霖雨滂沱洗月輪¶揠苗方滅
裂成器待陶鈞困坂思迴顧迷邦輙問津¶數行望外札
絶句握中珍是日榮遊汴當時怯往陳<md:KR4c0059_SBCK_005-6a>¶鴻舂乖漢爵禎
病卧漳濵岳整五千仞雲惟一片身¶故山離未死(離一/作心)
秋水宿經旬下第能無恧髙科恐¶有神罷耕田料廢省
釣岸應榛慷慨知音在誰能淚¶墮巾¶
　　寄滄州李尚書¶
滄溟深絶濶西岸郭東門弋者羅夷鳥桴人思嶠猿¶威
<pb:KR4c0059_WYG_005-7b>
稜髙臘冽煦育極春温陂淀封疆内蒹葭壁壘根¶揺鞞
邊地脉愁箭虎狼魂水縣賣紗市鹽田煑海村¶枝條分
御葉家世食唐恩武可縱横講功從戰伐論¶天涯生月
片嶼頂湧泉源非是泥池物方因雷雨尊<md:KR4c0059_SBCK_005-6b>¶沉謀藏未露
隣境帖無喧青塚驕回鶻蕭關陷吐蕃¶何時霖嵗旱早
晚雪邦寃迢逓瞻旌纛浮陽寄詠言¶
　　逢舊識¶
幾嵗阻干戈今朝勸酒歌羨君無白髪走馬過黃河¶舊
<pb:KR4c0059_WYG_005-8a>
宅兵燒盡新宫日奏多妖星還有角數尺鐵重磨¶
　　崇聖寺斌公房¶
近來惟一食樹下掩禪扉落日寒山磬多年壊衲衣¶白
鬚長更剃青靄逺還歸仍説遊南岳經行是息機¶
　　送李傅侍郎劍南行營¶
走馬從邊事新恩受外臺勇㸔雙節出期破八蠻回<md:KR4c0059_SBCK_005-7a>¶許
國家無戀盤江棧不摧移軍刁斗逐報㨗劍門開¶角咽
獼猴呌鼙乾霹靂來去年新甸邑猶滯佐時才
<pb:KR4c0059_WYG_005-8b>
　　别徐明府¶
抱琴非本意生事偶相縈口尚袁安節身無子賤名¶地
春寒雪盛山淺夕風輕百戰餘荒野千夫漸耦耕¶一盃
宜獨夜孤客戀交情明日疲驂去蕭條過古城¶
　　岐下送友人歸襄陽¶
蹉跎随汎梗羈旅到西州舉翮籠中鳥知心海上鷗¶山
光分首暮草色向家秋若更登髙峴㸔碑定淚流¶
　　送友人遊蜀<md:KR4c0059_SBCK_005-7b>¶
<pb:KR4c0059_WYG_005-9a>
萬岑深積翠路向此中難欲暮多羈思因髙莫逺㸔¶卓
家人寂寞揚子業凋殘惟有岷江水悠悠帶月寒¶
　　送鄭少府¶
江岸一相見空令惜此分夕陽行帶月酌水少留君¶野
地初燒草荒山過雪雲明年還調集蟬可在家聞¶
　　子規¶
遊魂自相呌寜復記前身飛過隣家月聲連野路春¶夢
邊催曉急愁處送風頻自有霑花血相和雨滴新
<pb:KR4c0059_WYG_005-9b>
　　送僧歸天台¶
辭秦經越過歸寺海西峰石磵雙流水山門九里松<md:KR4c0059_SBCK_005-8a>¶曽
聞清禁漏却聴赤城鐘妙宇研磨講應齊智者蹤¶
　
　
　
　
　長江集巻五
<md:KR4c0059_SBCK_005-8b>¶
<md:KR4c0059_SBCK_006-1a>¶
<pb:KR4c0059_WYG_006-1a>
欽定四庫全書
　長江集巻六¶
　　　　　　　　　　　　　唐　賈島　撰¶
　　讓糺曹上樂使君¶
戰戰復兢兢猶如履薄氷雖然叨一掾還似説三乗¶瓶
汲南溪水書來北岳僧戅愚兼抱疾權紀不相應¶
　　贈友人¶
五字詩成巻清新韻具偕不同狂客醉自伴律僧齋¶春
<pb:KR4c0059_WYG_006-1b>
别和花樹秋辭帶月淮却歸登第日名近榜頭排¶
　　送雍陶及第歸成都寧親¶
不唯詩著籍兼又賦知名議論於題稱春秋對問精<md:KR4c0059_SBCK_006-1b>¶半
應隂隲與全賴有司平歸去峰巒衆别來松桂生¶漲江
流水凸當道白雲坑勿以攻文捷而將學劒輕¶製衣新
濯錦開醖舊燒罌同日昇科士誰同膝下榮¶
　　謝令狐綯相公賜衣九事¶
長江飛鳥外主簿跨驢歸逐客寒前夜元戎與厚衣¶雪
<pb:KR4c0059_WYG_006-2a>
來松更緑霜降月彌輝即日調殷鼎朝分是與非¶
　　送金州鑒周上人¶
池必尋天目溪仍住若耶帆隨風便發月不要雲遮¶極
浦浮霜鴈迴潮落海查峨嵋省春上立雪指流沙¶
　　送譚逺上人<md:KR4c0059_SBCK_006-2a>¶下視白雲時山房盖(一作/掛)樹皮垂枝松落子側頂鶴¶聴
棊清净從沙劫中終未日欹金光明本行同侍出¶峨嵋¶
　　新年
<pb:KR4c0059_WYG_006-2b>
嗟以龍鍾身(一作/貌)如何嵗復新石門思隠久銅鏡强¶窺
頻花發新移樹心知故國春誰能平此恨豈是北¶宗人¶
　　送僧¶
出家從丱嵗解論造𤣥門不惜揮談柄誰能聴至言¶中
時山果熟後夏竹隂繁此去逢何日峨嵋曉復昬<md:KR4c0059_SBCK_006-2b>¶　　送姚杭州¶
白雲峰下城日夕白雲生人老江波釣田侵海樹耕¶吳
山鍾入越蓮葉吹搖旌詩異石門思濤來向越迎
<pb:KR4c0059_WYG_006-3a>
　　夜集田卿宅¶
朗詠髙齋下如將古調彈翻鴻向桂水來雪渡桑乾¶滴
滴玉漏曙翛翛竹籟殘曩年曽宿此亦值五陵寒¶
　　寄山友長孫栖嶠¶
此時氣蕭颯琴院可應關鶴似君無事風吹雨遍山¶松
生青石上泉落白雲間有逕連髙頂心期相與還¶
　　酬厲𤣥<md:KR4c0059_SBCK_006-3a>¶我來從北鄙子省涉西陵白髮初相識秋山擬共登¶隣
<pb:KR4c0059_WYG_006-3b>
居帝城雨㑹宿御溝冰未報見貽作耿然中夜興¶
　　送劉式洛中覲省¶
晴峰三十六侍立上春臺同宿别離恨共看星月迴¶野
鶯臨苑語河棹歴江來便寄相思札緘封花下開¶
　　送空公往金州¶
七百里山水手中楖栗麤松生師坐石潭滌祖傳盂¶長
擬老岳嶠又聞思海湖恵能同俗姓不是嶺南盧¶
　　贈紹明上人
<pb:KR4c0059_WYG_006-4a>
未住青龍室中秋獨往年上方嵩古寺下視雨和(一作/<md:KR4c0059_SBCK_006-3b>¶如)
烟祖豈無言去心因斷臂傳不知能已後更有幾¶燈然¶
　　贈𢎞泉上人¶
洗足下藍嶺古師精進同心知溪卉長居此玉林空¶西
殿宵燈磬東林曙雨風舊峯隣太白石座雨苔濛¶
　　送宣皎上人遊太白¶
剃髮鬂無雪去年三十三山過春草寺磬度落花潭¶得
句才隣約論宗意在南峰靈疑懶下蒼翠太虚參
<pb:KR4c0059_WYG_006-4b>
　　病起¶
髙丘歸未得空自責遲回身事豈能遂蘭花又已開<md:KR4c0059_SBCK_006-4a>¶病
令新作少雨阻故人來燈下南華巻袪愁當酒盃¶
　　送殷侍御起同州¶
馮翊蒲(一作/連蒲)西郡沙岡擁地形中條全離岳清渭半¶和
涇夜莫眠明月秋深至洞庭猶來交辟士事别偃¶林扃¶
　　送沈鶴¶
家楚壻於秦擕妻去養親陸行千里外風巻一帆新¶夜
<pb:KR4c0059_WYG_006-5a>
泊疏山雨秋吟搗藥輪蕪城登眺作(一作/後)才動廣¶陵人¶
　　秋夜仰懷錢孟二公琴客會<md:KR4c0059_SBCK_006-4b>¶月色四時好秋光君(一作/吾)子知南山昨夜雨為我寫¶清
規獨鶴聳寒骨髙杉韻細颸仙家縹緲弄髣髴此¶中期¶
　　贈李金州¶
綺里祠前後山程踐白雲泝流隨大斾登岸見全軍¶曉
角吹人夢秋風巻鴈羣霧開方露日漢水底(一作/與)¶沙分¶
　　酬姚合校書
<pb:KR4c0059_WYG_006-5b>
因貧行道逺得見舊交遊美酒易傾盡好詩難卒酬¶公
堂朝共到私第夜相留不覺入關晚别來林木秋<md:KR4c0059_SBCK_006-5a>¶　　送獨孤馬二秀才居明月山讀書¶
濯志俱髙潔儒科慕冉顔家辭臨水郡雨到讀書山¶棲
鳥㯶花上聲鐘礫閣間寂寥窻戸外時見一舟還¶
　　病蟬¶
病蟬飛不得向我掌中行折翼猶能薄酸吟尚極清¶露
華凝在腹塵㸃誤侵睛黄雀并鳶鳥俱懷害爾情
<pb:KR4c0059_WYG_006-6a>
　　青門里作¶
燕存鴻已過海内幾人愁欲問南宗理將歸北岳修¶若
無攀桂分秖是卧雲休泉樹一為别依稀三十秋¶
　　盧秀才南臺<md:KR4c0059_SBCK_006-5b>¶居在青門里臺當千萬岑下因岡助勢上有樹交隂¶陵
逺根纔近空長畔可尋新晴登嘯處驚起宿枝禽¶
　　寄李輈侍郎¶
終過孟津書分明夢不虚人從清渭别地隔太行餘¶賔
<pb:KR4c0059_WYG_006-6b>
幕誰嫌静公門但晏如櫑鞞乾霹靂斜漢濕蟾蜍¶追琢
垂今後敦龎得古初井臺憐操築漳岸想丕疏¶亦冀鏗
珉珮終當直石渠此身多抱疾幽里近營居¶憶潄蘇門
澗經浮楚澤瀦松栽侵古影葷斷尚芹𦵔¶語嘿曽延接
心源離滓淤誰言姓琴氏獨跨角生魚¶
　　寄令狐綯相公<md:KR4c0059_SBCK_006-6a>¶驢駿勝羸馬東川路匪賒一緘論賈誼三蜀寄嚴家¶澄
徹霜江水分明露石沙話言聲及政棧閣谷離斜¶自著
<pb:KR4c0059_WYG_006-7a>
衣偏暖誰憂雪六花裏裳留濶幞防患與通茶¶山館中
宵起星河殘月華雙僮前日僱數口向天涯¶良樂知騏
驥張雷驗鏌鎁謙光賢將相别紙聖龍蛇¶豈有斯言玷
應無白璧瑕不妨圓魄裏人亦指蝦蟇¶
　　再投李益常侍¶
何處初投刺當時赴尹京淹留花木變然諾肺腸傾¶避
暑蟬移樹登髙鴈過城人家嵩岳色公府洛河聲¶聨句
逢秋盡甞茶見月生新衣裁白紵思從曲江行<md:KR4c0059_SBCK_006-6b>¶
<pb:KR4c0059_WYG_006-7b>
　　積雪
省屬時霖滯今逢臘雪多南猜飄桂渚北訝雨交河盡
滅平蕪色彌重古木柯空中離白氣島外下滄波隠者
迷樵道朝人冷玉珂夕繁仍晝宻漏間復鐘和想積髙
嵩頂新秋皓月過
　　過楊道士居
先生修道處茆屋逺囂氛叩齒坐明月搘頥望白雲精
神含藥色衣服帶霞紋無話瀛洲路多年别少君
<pb:KR4c0059_WYG_006-8a>
　　贈僧
亂山秋木穴裏有靈蛇藏鐵錫挂臨海(一作錫拄/臨滄海)石樓
聞異香出塵頭未白入定衲凝霜莫話五湖事令¶人心
欲狂¶
　　送友人游塞¶
飄蓬多塞下君見益澘然逈磧沙銜日長河水接天¶夜
泉行客火曉戍向京烟少結相思恨佳期芳草前¶
　　思遊邊友人
<pb:KR4c0059_WYG_006-8b>
凝愁對孤燭昨日飲離杯葉下故人去天中新鴈來¶連
沙秋草薄帶雪暮山開苑北紅塵道何時見逺迴¶
　　秋暮寄友人¶
寥落闗河暮霜風樹葉低逺天垂地外寒日下峰西<md:KR4c0059_SBCK_006-7a>¶有
志烟霞切無家嵗月迷清霄話白閣已負十年棲¶
　　寄令狐綯相公¶
官髙頻勑授老色把犂鋤一主長江印三封東省書¶不
無濠上思唯食圃中蔬夢幻將泡影浮生事只如
<pb:KR4c0059_WYG_006-9a>
　　和孟逸人林下道情¶
四時相陶鑄中庸道豈銷夏雲生此日春色盡今朝¶陋
巷貧無悶毗耶疾未調已栽天末栢合抱豈非遥¶
　　宿姚少府北齋¶
石溪同夜泛復此北齋期鳥絶吏歸後蛩鳴客卧時¶鏁
城凉雨細開印曙鐘遲憶此漳川岸如今是别離<md:KR4c0059_SBCK_006-7b>¶　　雪晴晚望¶
倚杖望晴雪溪雲幾萬重樵人歸白屋寒日下危峰¶野
<pb:KR4c0059_WYG_006-9b>
火燒岡草斷煙生石(一作/古)松却回山寺路聞打暮¶天鐘¶
　
　
　
　
　
　
　長江集巻六
<md:KR4c0059_SBCK_006-8a>¶
<md:KR4c0059_SBCK_007-1a>¶
<pb:KR4c0059_WYG_007-1a>
欽定四庫全書
　長江集巻七¶
　　　　　　　　　　　　　唐　賈島　撰¶
　　送崔嶠遊瀟湘¶
功烈尚書孫琢磨風雅言渡河山鑿處陟峴漢灘喧¶夢
想吟天目宵同話石門楓林葉欲下極浦月清暾¶
　　寄朱錫珪¶
逺泊與誰同來從古木中長江人釣月曠野火燒風¶夢
<pb:KR4c0059_WYG_007-1b>
澤吞楚大閩山阨海叢此時檣底水濤起屈原通¶
　　馬戴居華山因寄¶
玉女洗頭盆孤髙不可言瀑流蓮岳頂河注華山根<md:KR4c0059_SBCK_007-1b>¶絶
雀林藏鶻無人境有猿秋蟾纔過雨石上古松門¶
　　寄胡遇¶
一自殘春别經炎復到凉螢從枯樹出蛩入破堦藏¶落
葉書勝紙閒砧坐當牀東門因送客相訪也何妨¶
　　送李戎扶侍往壽安
<pb:KR4c0059_WYG_007-2a>
二千餘里路一半是波濤未曉著衣起出城逢日髙¶關
山多寇盗扶侍帶弓刀臨别不揮淚誰知心鬱陶¶
　　送孫逸人¶
衣屨猶同俗妻兒亦宛然不餐能累月無病已多年¶是
藥皆諳性令人漸信仙杖頭書數巻荷入翠微煙<md:KR4c0059_SBCK_007-2a>¶　　寄華山僧¶
遥知白石室松栢隠朦朧月落看心次雲生閉目中¶五
更鐘隔岳萬尺水懸空苔蘚嵌巖所依稀有徑通
<pb:KR4c0059_WYG_007-2b>
　　送李登少府¶
伊陽耽酒尉朗詠醉醒新應見嵩山裏明年躑躅春¶一
千尋樹直三十六峰隣流水潺潺處堅貞玉澗珉¶
　　易州過郝逸人居¶
每逢詞翰客邀我共尋君果見閒居賦未曽流俗聞¶也
知隣市井宛似出囂氛却笑巢由輩何須隠白雲¶
　　酬鄠縣李廓少府見寄<md:KR4c0059_SBCK_007-2b>¶稍憐公事退復遇夕陽時北朔霜凝竹南山水入籬¶吟
<pb:KR4c0059_WYG_007-3a>
懷滄海侣空問白雲師恨不相從去心惟野鶴知¶
　　净業寺與前鄠縣李廓少府同宿¶
來從城上峰京寺暮相逢往往語復黙㣲㣲雨灑松¶家
貧初罷吏年長畏聞蛩前日猶拘束披衣起曉鐘¶
　　送南卓歸京¶
殘春别鏡陂罷郡未霜髭行李逢炎暑山泉滿路岐¶雲
藏巢鶴樹風觸囀鶯枝三省同虚位雙旌帶去思¶入城
宵夢後待漏月沈時長䇿并忠告從容寫玉墀
<pb:KR4c0059_WYG_007-3b>
　　卧疾走筆酬韓愈書問<md:KR4c0059_SBCK_007-3a>¶一卧三四旬數書惟獨君(一作書至/獨思君)願為出海月不¶作
歸山雲身上衣頻寄甌中物亦分欲知强健否病¶鶴未
離羣¶
　　長孫霞李溟自紫閣白閣二峰見訪¶
寂寞吾廬貧同來二閣人所論唯野事招作(一作/訪我)住¶雲
隣古寺期秋宿平林散早春潄流今已矣巢許豈¶堯臣¶
　　送惟一遊清凉寺
<pb:KR4c0059_WYG_007-4a>
去有巡臺侣荒溪衆樹分瓶殘秦地水錫入晉山雲¶秋
月離喧見寒泉出定聞人間臨欲别旬日雨紛紛<md:KR4c0059_SBCK_007-3b>¶　　鄭尚書新開涪江¶
岸鑿青山破江開白浪寒日沈源出海春至草生灘¶梓
匠防波溢蓬仙畏水乾從今疏决後任雨滯峰巒¶
　　又¶
不侵南畝務已㧞北江流涪水方移岸潯陽有到舟¶潭
澄初搗藥波動乍垂鈎山可疏三里蹤知(一作/惟應)歴¶億秋
<pb:KR4c0059_WYG_007-4b>
　　寄喬侍郎¶
大寧猶未到曽渡北浮橋曉出爬船寺手擎紫栗條¶差
池不相見悵望至今朝近日營家計繩懸一小瓢<md:KR4c0059_SBCK_007-4a>¶　　送去華法師¶
在越居何寺東南水路歸秋江洗一鉢寒日曬三衣¶黙
聴鴻聲盡行看葉影飛囊中無寶貨船户夜扄稀¶
　　送蔡京¶
躍蹄歸魯日帶漏别秦星易折芳條桂難窮邃義經¶登
<pb:KR4c0059_WYG_007-5a>
封多泰岳巡狩徧滄溟家在何林下梁山翠滿庭¶
　　慈恩寺上座院¶
未委衡山色何如對塔峰曩宵曽宿此今夕值秋濃¶羽
族栖煙竹寒流帶月鐘井甘源起異泉湧漬苔封¶
　　題朱慶餘所居<md:KR4c0059_SBCK_007-4b>¶天寒吟竟曉古屋瓦生松寄信船一隻隔鄉山萬重¶樹
來沙岸鳥窻度雪樓鐘每憶江中嶼更看城上峰¶
　　送黄知新歸南安
<pb:KR4c0059_WYG_007-5b>
池亭沈飲徧非獨曲江花地逺路穿海春歸冬到家¶火
山難下雪瘴土不生茶知決移來計相逢期尚賒¶
　　贈胡禪師¶
自是根機鈍非闗夏臘深秋來江上寺夜坐嶺南心¶井
鑿山含月風吹磬出林祖師擕隻履去路杳難尋¶
　　元日女道士受籙¶
元日更新夜齋身稱浄衣數星連斗出萬里斷<md:KR4c0059_SBCK_007-5a>¶雲飛<md:KR4c0059_SBCK_007-5b>¶霜
下磬聲在月髙壇影㣲立聴師語了左肘繫符歸
<pb:KR4c0059_WYG_007-6a>
　　重與彭兵曹¶
故人在城裏休寄海邊書漸去老不逺别來情豈疎¶硯
冰催臘日山雀到貧居每有平戎計官家别勑除¶
　　贈莊上人¶
不語焚香坐心知道已成流年衰此世定力見他生¶暮
雪餘春冷寒燈續晝明尋常五侯至敢望下堦迎¶
　　落第東歸逢僧伯陽¶
相逢須語笑人世别離頻曉去長侵月思鄉動隔春¶見
<pb:KR4c0059_WYG_007-6b>
僧心暫静從俗事多迍宇宙詩名小山河客路新<md:KR4c0059_SBCK_007-6a>¶翠桐
猶入爨清鏡未辭塵逸足思奔驥隨羣且退鱗¶宴乖紅
杏寺愁在緑楊津老病難為樂開眉賴故人¶
　　皇甫主簿期遊山不及赴¶
休官疋馬在新意入山中更住應難遂前期恨不同¶集
蟬苔樹僻留客雨堂空深夜誰相訪惟當清浄翁¶
　　宿成湘林下¶
相訪夕陽時千株木未衰石泉流出(一作/出幽)谷山雨滴¶栖
<pb:KR4c0059_WYG_007-7a>
鴟漏向燈聴數酒因客寢遲今宵不盡興更有月¶明期¶
　　喜雍陶至<md:KR4c0059_SBCK_007-6b>¶今朝笑語同幾日百憂中鳥度劍門静蠻歸瀘水空¶步
霜吟菊畔待月坐林東且莫孤此興勿論窮與通¶
　　酬胡遇¶
麗句傳人口科名立可圗移居見山燒買樹帶巢烏¶遊
逺風濤急吟清雪月孤却思初識面仍未有多鬚¶
　　宿慈恩寺郁公房
<pb:KR4c0059_WYG_007-7b>
病身來寄宿自掃一床閒反照臨江磬新秋過雨山¶竹
隂移冷月荷氣帶禪關獨往天台意方從内請還¶
　　送禇山人歸日東¶
懸帆待秋水去入杳冥闗東海幾年别中華此日還<md:KR4c0059_SBCK_007-7a>¶岸
遥生白髮波盡露青山隔水相思在無書也是閒¶
　　寄韓湘¶
過嶺行多少潮州瘴滿川花開南去後水凍北歸前¶望
鷺吟登閣聴猿淚滴船相思堪面話不著尺書傳
<pb:KR4c0059_WYG_007-8a>
　　雨夜寄馬戴¶
芳林杏花樹花落子西東今夕曲江雨寒催朔北風¶鄉
書滄海絶隠路翠微通寂寂相思際孤缸殘漏中¶
　　喜無可上人遊山回¶
一食復何如尋山無定居相逢新夏滿不見半年餘¶聴
話龍潭雪休傳鳥道書别來還似舊白髮日髙梳<md:KR4c0059_SBCK_007-7b>¶　　寄毘陵徹公¶
身依吳寺老黄葉幾回看早講林霜在孤禪隙月殘¶井
<pb:KR4c0059_WYG_007-8b>
通潮浪逺鐘與角聲寒已有南遊約誰言禮謁難¶
　　送韋¶瓊校書
賔佐兼歸覲此行江漢心别離從闕下道路向山隂¶孤
嶼消寒沫空城滴夜霖若邪溪畔寺秋色共誰尋¶
　　寄劉侍御¶
衣多苔蘚痕猶擬更趨門自夏雖無病經秋不過原¶積
泉留岱鳥疊岫隔巴猿琴月西齋集如今豈復言¶
　<md:KR4c0059_SBCK_007-8a>¶長江集巻七
¶
<md:KR4c0059_SBCK_008-1a>¶
<pb:KR4c0059_WYG_008-1a>
欽定四庫全書
　長江集巻八¶
　　　　　　　　　　　　　唐　賈島　撰¶
　　送穆少府知眉州¶
劍門倚青漢君昔未曽過日暮行人少山深異鳥多¶猿
啼和峽雨棧盡到江波一路白雲裏飛泉灑薜蘿¶
　　二月晦日留别鄠中友人¶
立馬栁花裏别君當酒酣春風漸向北雲鴈不飛南¶明
<pb:KR4c0059_WYG_008-1b>
曉日初一今年月又三鞭羸去暮色逺岳起煙嵐¶
　　送李校書赴吉期¶
筮算重重吉良期詎可遷不同牛女夜是配鳳凰年<md:KR4c0059_SBCK_008-1b>¶佩
玉春風裏題章蠟燭前詩書與箴訓夫哲又妻賢¶
　　宿孤館¶
落日投村戍愁生為客途寒山晴後緑秋月夜來孤¶橘
樹千株在漁家一半無自知風水静舟繫岸邊蘆¶
　　哭宗宻禪師
<pb:KR4c0059_WYG_008-2a>
鳥道雪岑巔師亡誰去禪几塵増滅後樹色改生前¶層
塔當松吹殘蹤傍野泉唯嗟聴經虎時到壊菴邊¶
　　宿山寺¶
衆岫聳寒色精廬向此分流星透疎木走月逆行雲¶絶
頂人來少髙松鶴不羣一僧年八十世事未曽聞<md:KR4c0059_SBCK_008-2a>¶　　送友人如邊¶
去日重陽後前程菊正芳行車輾秋岳落葉墜寒霜¶雲
入漢天白風髙磧色黄蒲輪待恐晚求薦向諸方
<pb:KR4c0059_WYG_008-2b>
　　題竹谷上人院¶
禪庭髙鳥道迴望極川原樵徑連峰頂石泉通竹根¶木
深猶積雪山淺未聞猿欲别塵中苦願師貽一言¶
　　京北原作¶
登原見城闕䇿蹇思炎天日午路中客槐花風處蟬¶逺
山秦木上清渭漢陵前何事居人世皆從(一作/因)名¶利牽<md:KR4c0059_SBCK_008-2b>¶　　寄江上人¶
紫閣舊房在新家中岳東煙波千里隔消息一朝通¶寒
<pb:KR4c0059_WYG_008-3a>
日汀洲路秋晴島嶼風分明杜陵葉别後兩經紅¶(兩一/作雨)¶
　　送僧歸太白山¶
堅氷連夏處太白接青天雲塞石房路峰明雨外巔¶夜
禪臨虎穴寒潄撇龍泉後會不期日相逢應信縁¶
　　暮過山村¶
數里聞寒水山家少四隣怪禽啼曠野落日恐行人¶初
月未終夕邊烽不過秦蕭條桑柘外烟火漸相親<md:KR4c0059_SBCK_008-3a>¶　　鷺鷥
<pb:KR4c0059_WYG_008-3b>
求魚未得食沙岸往來行島月獨棲影暮天寒過聲¶墮
巢因木折失侣遇弦驚頻向煙霄望吾知爾去程¶
　　内道塲僧𢎞紹¶
麟徳燃香請長安春幾回夜閒(一作/寒)同像寂晝定為¶吾
開講罷松根老經浮海水來六年雙足履只步院¶中苔¶
　　蔣亭和蔡湘州¶
蔣宅為亭榭蔡城東郭門潭連秦相井松老漢朝根¶已
積蒼苔徧何曽舊逕存髙齋無事後時復一擕樽<md:KR4c0059_SBCK_008-3b>¶
<pb:KR4c0059_WYG_008-4a>
　　光州王建使君水亭作¶
楚水臨軒積澄鮮一畝餘栁根連岸盡荷葉出萍初¶極
浦清相似幽禽到不虚夕陽庭際眺槐雨滴疎疎¶
　　留别光州王使君建¶
杜陵千里外期在末秋歸既見林花落須防木葉飛¶楚
從何地盡淮隔數峰㣲迴首餘霞失斜陽照客衣¶
　　宿姚合宅寄張司業籍¶
閒宵因集會柱史話先生身愛無一事心期往四明¶松
<pb:KR4c0059_WYG_008-4b>
枝影揺動石磬響寒清誰伴南齋宿月髙霜滿城¶
　　哭張籍<md:KR4c0059_SBCK_008-4a>¶精靈歸恍惚石磬韻曽聞即日是前古誰人耕此墳¶舊
遊孤枕逺故域九江分本欲蓬瀛去餐芝御白雲¶
　　靈凖上人院¶
掩扉當太白臘數等松椿禁漏來遥夜山泉落近隣¶經
聲終巻曉草色幾芽春海内知名士交遊凖上人¶
　　寄栁舎人宗元
<pb:KR4c0059_WYG_008-5a>
格與功俱造何人意不降一宵三夢栁孤泊九秋江¶擢
第名重列沖天字幾雙誓為仙者僕側執馭風幢¶
　　送𤣥巖上人歸西蜀¶
玉壘山中寺幽深勝槩多藥成彭祖搗頂受七輪摩<md:KR4c0059_SBCK_008-4b>¶去
臘催今夏流光等逝波會當依糞掃(一作/草)五岳徧¶頭陀¶
　　寄宋州田中丞¶
古郡近南徐闗河萬里餘相思深夜後未答去秋書¶自
别知音少難忘識面初舊山期已久門掩數畦蔬
<pb:KR4c0059_WYG_008-5b>
　　送朱休歸劍南¶
劍南歸受賀太學賦聲雄山路長江岸朝陽十月中¶芽
新抽雪茗枝重集猿楓卓氏琴臺廢深蕪想逕通¶
　　寄長武朱尚書¶
不日即登壇槍旗一萬竿角吹邊月沒鼔絶爆雷殘<md:KR4c0059_SBCK_008-5a>¶中
國今如此西荒可取難白衣思請謁徒步在長安¶
　　送皇甫侍御¶
曉鐘催早朝自是赴嘉招身泊湘江濶田收楚澤遥¶雁
<pb:KR4c0059_WYG_008-6a>
驚起衰草猿渴下寒條來使黔南日時應問寂寥¶
　　郊居即事¶
住此園林久其如未是家葉書傳野意簷溜煮胡茶¶雨
後逢行鷺更深聴逺蛙自然還往裏多是愛烟霞¶
　　夜集姚合宅期可公不至¶
公堂秋雨夜已是念園林何事疾病日重論山水心¶孤
燈明臘後微雪下更深釋子乖來約泉西寒磬音<md:KR4c0059_SBCK_008-5b>¶　　喜李餘自蜀至
<pb:KR4c0059_WYG_008-6b>
迢逓岷峨外西南驛路髙幾程尋嶮棧獨宿聴寒濤¶白
鳥飛還立青猿斷更號往來從此過詞體近風騷¶
　　王侍御南原莊¶
買得足雲地新栽藥數窠峰頭盤一逕原下注雙河¶春
寺閒眠久晴臺獨上多南齋宿雨後仍許重來麽¶(一作/過)¶
　　送康秀才¶
俱為落第年相識落花前酒瀉兩三盞詩吟十數篇¶行
岐逢塞雨嘶馬上津船樹影髙堂下迴時應有蟬<md:KR4c0059_SBCK_008-6a>¶
<pb:KR4c0059_WYG_008-7a>
　　送僧¶
此生披衲過在此得身閒日午遊都市天寒往華山¶言
歸文字外意出有無間仙掌雲邊樹巢禽時出關¶
　　寄魏少府¶
來時乖面别(一作傷/逺别)終日使人慙易記巻中句難忘¶燈
下談濕苔粘樹癭瀑布濺房菴音信如相恵移居¶古井
南¶
　　原居即事言懐贈孫員外
<pb:KR4c0059_WYG_008-7b>
出入土門偏秋深石色泉逕通原上草地接水中蓮¶採
菌依餘枿拾薪逢刈田鑷撏白髮斷兵阻尺書傳<md:KR4c0059_SBCK_008-6b>¶避路
來華省抄詩上彩牋髙齋久不到猶喜未經年¶
　　登樓¶
秋日登髙望涼風吹海初山川明已久河漢没無餘¶逺
近涯寥夐髙低中太虚賦因王閣筆思比謝遊疎¶
　　上樂使君救康成公¶
曽夢諸侯笑康囚議脱枷千根池裏藕一朶火中花
<pb:KR4c0059_WYG_008-8a>
　　昆明池泛舟¶
一枝青竹榜泛泛緑萍裏不見釣魚人漸入秋塘水¶
　　送僧¶
大内曽持論天南化俗行舊房山雪在春草岳陽生<md:KR4c0059_SBCK_008-7a>¶曉
了蓮經義堪任寶盖迎王侯皆䕶法何寺講鐘鳴¶
　　送劉知新往襄陽¶
此别誠堪恨荆襄是舊遊眼光懸欲落心緒亂難收¶花
木三層寺烟波五相樓因君兩地去長使夢悠悠
<pb:KR4c0059_WYG_008-8b>
　　寄慈恩寺郁上人¶
中秋期夕望虚室省相容北斗生清漏南山出碧重¶露
寒鳩宿竹鴻過月圓鐘此夜情應切衡陽舊住峰¶
　　送饒州張使君¶
終南雲雨連城闕去路西江白浪頭滁上郡齋離昨¶日
鄱陽農事勸今秋道心生向前朝寺文思來因静<md:KR4c0059_SBCK_008-7b>¶夜樓
借問泊帆干謁者誰人曽聴峽猿愁¶
　　觀冬設上東川楊尚書
<pb:KR4c0059_WYG_008-9a>
匏革奏冬非獨樂軍城未曉啟重門何時去入三台¶貴
此日空知八座尊羅綺舞時收雨㸃貔貅門外巻¶雲根
逐遷屬吏隨賔列去棹扁舟不忘恩¶
　
　
　
　
　
<pb:KR4c0059_WYG_008-9b>
　
　
　
　
　
　
　
　長江集巻八
¶
<md:KR4c0059_SBCK_009-1a>¶
<pb:KR4c0059_WYG_009-1a>
欽定四庫全書
　長江集巻九¶
　　　　　　　　　　　　　唐　賈島　撰¶
　　巴興作¶
三年未省聞鴻呌九月何曽見草枯寒暑氣均思白¶社
星辰位正憶皇都蘇卿持節終還漢葛相行師自¶渡瀘
鄉味朔山林果别北歸期掛海帆孤¶
　　早蟬
<pb:KR4c0059_WYG_009-1b>
早蟬孤抱芳槐葉噪向殘陽意度秋也任一聲催我¶老
堪聴兩耳畏吟休得非下第無髙韻須是青山隠¶白頭
若問此心嗟嘆否天人不可怨而尤<md:KR4c0059_SBCK_009-1b>¶　　投元郎中¶
心在瀟湘歸未期巻中多是得名詩髙臺聊望清秋¶色
片水堪留(堪一/作難)白鷺鷥省宿有時間急雨朝迴盡¶日伴
禪師舊文去嵗曾將獻䝉與人來説始知¶
　　阮籍嘯臺
<pb:KR4c0059_WYG_009-2a>
如聞長嘯春風裏荆棘叢邊訪舊踪地接蘇門山近¶逺
荒臺突兀抵髙峰¶
　　滕校書使院小池¶
小池誰見鑿時初走水南來十里餘樓上日斜吹暮¶角
院中人出鏁遊魚<md:KR4c0059_SBCK_009-2a>¶　　送陜府王司馬¶
司馬雖然聴曉鐘尚猶髙枕恣疎慵請持僧過三門¶水
賣藥人歸五老峰移舫緑隂深處息登樓涼夜此¶時逢
<pb:KR4c0059_WYG_009-2b>
杜陵惆悵臨相(一作/岐)餞未寢月前多屐蹤¶
　　上谷旅夜¶
世難那堪恨旅遊龍鍾更是對窮秋故園千里數行¶淚
隣杵一聲終夜愁月到寒窗空皓皛風翻落葉更¶颼飀
此心不向常人説倚識平津萬户侯¶
　　寄無得頭陀¶
夏臘今應三十餘不離樹下塜間居貌堪良匠抽毫<md:KR4c0059_SBCK_009-2b>¶寫
行稱髙僧續傳書落澗水聲來逺逺當空月色自¶如如
<pb:KR4c0059_WYG_009-3a>
白衣只在青門裏心每相親跡且疎¶
　　崔卿池上雙白鷺¶
鷺雛相逐出深籠頂各有絲莖數同灑石多霜移足¶冷
隔城逺樹挂巢空其如盡在灘聲外何似雙飛浦¶色中
見此池潭卿自鑿清泠太液底潛通¶
　　送胡道士¶
短褐身披滿漬苔靈溪深處觀門開却從城裏移琴¶去
許到山中寄藥來臨水古壇秋醮罷宿杉幽鳥夜¶飛迴
<pb:KR4c0059_WYG_009-3b>
丹梯願逐真人上日夕歸心白髮催<md:KR4c0059_SBCK_009-3a>¶　　寄韓潮州愈¶
此心曽與木蘭舟直到天南潮水頭隔嶺篇章來華¶岳
出闗書信過瀧流峰懸驛路殘雲斷海浸城根(一作/¶闉)老
樹秋一夕瘴烟風巻盡月明初上浪西樓¶
　　酬張籍王建¶
疎林荒宅古坡(一作/陂)前久住還因太守憐漸老更思¶深
處隠多閒數得上方眠鼠抛貧屋收田日雁度寒¶江擬
<pb:KR4c0059_WYG_009-4a>
雪天身事龍鍾應是分水曹芸閣枉來篇¶
　　逢博陵故人彭兵曹¶
曲陽分散㑹京華見説三年住海涯别後解餐蓬虆<md:KR4c0059_SBCK_009-3b>¶子
向前未識牡丹花偶逢日者教求禄終傍泉聲擬¶置家
踏雪攜琴相就宿夜深開户斗牛斜¶
　　贈牛山人¶
二十年中餌茯苓致書半是老君經東都舊住商人¶宅
南國新修道士亭鑿石養蜂休買蜜坐山秤藥不¶争星
<pb:KR4c0059_WYG_009-4b>
古來隠者多能卜欲就先生問丙丁¶
　　送于中丞使回紇册立¶
君立天驕發使車册文字字著金書漸通青塜鄉山¶盡
欲逹皇情譯語初調角寒城邊色動下霜秋磧雁¶行疎
旌旗來往幾多日應向途中見嵗除<md:KR4c0059_SBCK_009-4a>¶　　送劉侍御重使江西¶
時當苦熱逺行人石壁飛泉濺馬身又到鍾陵知務¶大
還浮湓浦屬秋新早程猿呌雲深極宿館禽驚葉¶動頻
<pb:KR4c0059_WYG_009-5a>
前者已聞廉使薦兼言有畫静邊塵¶
　　贈圓上人¶
誦經千紙得為僧麈尾持行不拂蠅古塔月髙聞咒¶水
新壇日午見燒燈一雙童子澆紅藥百八真珠貫¶綵繩
且説近來心裏事仇讐相對似親朋¶
　　處州李使君改任遂州因寄贈¶
庭樹幾株隂入户主人何在客聞蟬鑰開原上髙樓<md:KR4c0059_SBCK_009-4b>¶鏁
瓶汲池東古井泉趂静野禽曽後到休吟隣叟始¶安眠
<pb:KR4c0059_WYG_009-5b>
仙都山水誰能憶西去風濤書滿船¶
　　酬慈恩寺文郁上人¶
袈裟影入禁池清猶憶鄉山近赤城籬落罅間寒蟹¶過
莓苔石上晚蛩行期登野閣閒應甚阻宿山房疾¶未平
聞説又尋南岳去無端詩思忽然生¶
　　訪鑒𤣥師姪¶
維摩青石講初休縁訪親宗到普州我有軍持慿弟¶子
岳陽溪裏汲寒流
<pb:KR4c0059_WYG_009-6a>
　　夜坐<md:KR4c0059_SBCK_009-5a>¶蟋蟀漸多秋不淺蟾蜍已沒夜應深三更兩鬂幾枝¶雪
一念雙峰四祖心¶
　　送别¶
門外便伸千里别無車不得到河梁髙樓直上百餘¶尺
今日為君南望長¶
　　聞蟬感懐¶
新蟬忽發最髙枝不覺立聴無限時正遇友人來告¶别
<pb:KR4c0059_WYG_009-6b>
一心分作兩般悲¶
　　夏夜上谷宿開元寺¶
詩成一夜月中題便卧松風到曙雞帶月時聞山鳥<md:KR4c0059_SBCK_009-5b>¶語
郡城知近武陵溪¶
　　送于總持歸京¶
出家初𨽻何方寺上國西明御水東却見舊房堦下¶樹
别來二十一春風¶
　　崔卿池上鶴
<pb:KR4c0059_WYG_009-7a>
月中時呌葉紛紛不異洞庭霜夜聞翎羽如今從放¶長
猶能飛起向孤雲¶
　　田中丞髙亭¶
髙亭林表逈嵳峩獨坐秋宵不寢多玉兔玉人歌裏¶出
白雲誰似莫相和<md:KR4c0059_SBCK_009-6a>¶　　友人婚楊氏催粧¶
不知今夕是何夕催促陽臺近鏡臺誰道芙蓉水中¶種
青銅鏡裏一枝開
<pb:KR4c0059_WYG_009-7b>
　　酬朱侍御望月見寄¶
他寢(一作/今夜)此時吾不寢近秋三五月逢晴相思唯有¶霜
臺月望盡孤光見却生¶
　　題韋雲叟草堂¶
新起此堂開北牕當牕山隔一重江白茅草苫重重¶密
愛此秋天夜雨淙¶
　　和韓吏部泛南溪<md:KR4c0059_SBCK_009-6b>¶溪裏晚從池岸出石泉秋急夜深聞木蘭船共山人¶上
<pb:KR4c0059_WYG_009-8a>
月映渡頭零落雲¶
　　方鏡¶
背如刀截機頭錦面似升量澗㡳泉銅雀臺南秋日¶得
照來照去已三千¶
　　酬姚合¶
黍穗豆苖侵古道晴原午後早秋時故人相憶僧來¶説
楊栁無風蟬滿枝¶
　　送靈應上人
<pb:KR4c0059_WYG_009-8b>
遍叅尊宿游方久名岳竒峰問此公五月半間看瀑<md:KR4c0059_SBCK_009-7a>¶布
青城山裏白雲中¶
　　贈丘先生¶
常言喫藥全勝飯華岳松邊採茯神不遣髭鬚一莖¶白
擬為白日上昇人¶
　　渡桑乾¶
客舎并州已十霜歸心日夜憶咸陽無端更渡桑乾¶水
却望并州是故鄉
<pb:KR4c0059_WYG_009-9a>
　　夜期嘯客不至¶
逸人期宿石牀中遣我閒扉對晚空不知何處嘯秋¶月
閒著(一作/閉)松門一夜風<md:KR4c0059_SBCK_009-7b>¶　　夜集烏行中所居¶
環爐促席復持杯松院雙扉向月開座上同聲半先¶逹
名山獨入此心來¶
　　贈梁浦秀才斑竹拄杖¶
揀得林中最細枝結根石上長身遲莫嫌滴瀝紅斑¶少
<pb:KR4c0059_WYG_009-9b>
恰似(一作/是)湘妃涙盡時¶
　　尋石甕寺上方¶
野寺入時春雪後﨑嶇得到此房前老僧不出迎朝¶客
已住上方三十年¶
　
　
　
　長江集巻九
¶
<md:KR4c0059_SBCK_010-1a>¶
<pb:KR4c0059_WYG_010-1a>
欽定四庫全書
　長江集巻十¶
　　　　　　　　　　　　　唐　賈島　撰¶
　　早秋寄題天竺靈隱寺¶
峰前峰後寺新秋絶頂髙牕見沃洲人在定中聞蟋¶蟀
鶴從棲處挂獮猴山鐘夜度空江水汀月寒生古¶石樓
心憶懸帆身未遂謝公此地昔年遊¶
　　黎陽寄姚合
<pb:KR4c0059_WYG_010-1b>
魏都城裏曽遊熟才子齋中止泊多去日緑楊垂紫¶陌
歸時白草夾黄河新詩不覺千迴詠古鏡曽經幾¶度磨
惆悵心思滑臺北滿盃濃酒與愁和<md:KR4c0059_SBCK_010-1b>¶　　送崔約秀才¶
歸寧髣髴三千里月向船牕見幾宵野鼠獨偷髙樹¶果
前山漸見短禾苖更深柵鎻淮波疾葦動風生雨¶氣遥
重入石頭城下寺南朝杉老未乾焦¶
　　詠懷
<pb:KR4c0059_WYG_010-2a>
縱把書看未省勤一生生計秖長貧可能在世無成¶事
不覺離家作老人中嶽深林秋獨往南原多草夜¶無隣
經年抱疾誰來問野鳥相過啄木頻¶
　　夏日寄髙洗馬¶
三十年來長在客兩三行淚忽然垂白衣蒼鬂經過<md:KR4c0059_SBCK_010-2a>¶懶
赤日朱門偃息遲花發應躭新熟酒草顛還寫早¶朝詩
不縁馬死西州去畫角堪聴是曉吹¶
　　送周判官元範赴越
<pb:KR4c0059_WYG_010-2b>
原下相逢便别離蟬鳴關路使迴時過淮漸有懸帆¶興
到越應將墜葉期城上秋山生菊早驛西寒渡落¶潮遲
已曽幾徧隨旌斾去謁荒郊大禹祠¶
　　送羅少府歸牛渚¶
作尉長安始三日忽思牛渚夢天台楚山逺色獨歸¶去
灞水空流相送回霜覆鶴身松子落月分螢影石¶房開
白雲多處應頻到寒澗泠泠潄古苔<md:KR4c0059_SBCK_010-2b>¶　　題童真上人
<pb:KR4c0059_WYG_010-3a>
江上修持積嵗年灘聲未擬住潺湲誓從五十身披¶衲
便向三千界坐禪月峽青城那有滯天台廬岳豈¶無縁
昨宵忽夢遊滄海萬里波濤在目前¶
　　贈温觀主¶
一别羅浮竟未還觀深廊古院多闗君來幾日行虛¶洞
仙去空壇在逺山胎息存思當黒處井華懸綆取¶朝間
弊廬道室雖隣近自樂冬陽炙背閒¶
　　賀龎少尹除太常少卿
<pb:KR4c0059_WYG_010-3b>
太白山前終日見十旬假滿擬秋尋中峰絶頂非無<md:KR4c0059_SBCK_010-3a>¶路
北闕除書阻入林朝謁此時閒野屐宿齋何處止¶鳴砧
省中石鐙陪隨步唯賞煙霞不猒深¶
　　上邠寧邢司徒¶
箭頭破帖渾無敵杖底&KR1201;毬逺有聲馬走千蹄朝萬¶乗
地分三郡擁雙旌春風欲盡山花發曉角初吹客¶夢驚
不是邢公來鎮此長安西北未能行¶
　　欲遊嵩岳留别李少尹益
<pb:KR4c0059_WYG_010-4a>
孤䇿遲迴洛水湄孤禽嘹唳幸人知嵩岳望中常待¶我
河梁欲上未題詩新秋愛月愁多雨古觀逢仙看¶盡碁
㣲眇此來將敢問鳳凰何日定(一作/始)歸池<md:KR4c0059_SBCK_010-3b>¶　　病鶻吟¶
俊鳥還投髙處棲騰身戞戞下雲梯有時透霧凌空¶去
無事隨風入草迷迅疾月邊捎玉兔遲迴日裏拂¶金雞
不縁毛羽遭零落焉肯雄心向爾低¶
　　贈僧
<pb:KR4c0059_WYG_010-4b>
從來多是遊山水省泊禪舟月下濤初過石橋年尚¶少
久辭天柱臘應髙青松帶雪懸銅錫白髮如霜落¶鐵刀
常恐畫工援筆寫身長七尺有眉毫¶
　　贈翰林¶
清重無(一作/可)過知内制從前禮絶外庭人看花在處<md:KR4c0059_SBCK_010-4a>¶多
隨駕召宴無時不及身馬自賜來騎覺穏詩縁見¶徹語
長新應憐獨向名塲苦曽十餘年浪過春¶
　　頌徳上賈常侍
<pb:KR4c0059_WYG_010-5a>
邊臣説使朝天子發語轟然激夏雷髙節羽書期獨¶傳
分符綘郡滯長材啁啾鳥恐鷹鸇起流散人歸父¶母來
自顧此身無所立恭談祖德朶頥開¶
　　田將軍書院¶
滿庭花木半新栽石自平湖逺岸來笋迸隣家還長¶竹
地經山雨幾層苔井當深夜泉㣲上閣入髙秋户¶盡開
行背曲江誰到此琴書鎻著未朝迴<md:KR4c0059_SBCK_010-4b>¶　　投龎少尹
<pb:KR4c0059_WYG_010-5b>
閉户息機搔白首中庭一樹有清隂年年不改風塵¶趣
日日轉多泉石心病起望山臺上立覺來聴雨燭¶前吟
龎公相識元和嵗眷分依依直至今¶
　　夏夜登南樓¶
水岸寒(一作/閑)樓帶月躋夏林初見岳陽溪一㸃新螢¶報
秋信不知何處(一作/樹)是菩提¶
　　題青龍寺¶
碣石山人一軸詩終南山北數人知擬看青龍寺裏¶月
<pb:KR4c0059_WYG_010-6a>
待無一㸃夜雲時<md:KR4c0059_SBCK_010-5a>¶　　贈李文通¶
營當萬勝岡頭下誓立千年不朽功天子手擎新鉞¶斧
諫官請贈李文通¶
　　題虢州三堂贈吳郎中¶
無窮草樹昔誰栽新起臨湖白石臺半岸泥沙孤鴈¶立
三堂風雨四門開荷翻團(一作/圓)露驚秋近栁轉斜¶陽過
水來昨夜北樓堪朗詠虢城初鎻月徘徊
<pb:KR4c0059_WYG_010-6b>
　　送僧¶
池上時時松雪落焚香烟起見孤燈静夜憶誰來對¶坐
曲江南岸寺中僧<md:KR4c0059_SBCK_010-5b>¶　　三月晦日贈劉評事¶
三月正當三十日風光别我苦吟身共君今夜不須¶睡
未到曉鐘猶是春¶
　　送張道者¶
新嵗抱琴何處去洛陽三十六峰西生來未識山人¶面
<pb:KR4c0059_WYG_010-7a>
不得一聴烏夜啼¶
　　題魚尊師院¶
老子堂前花萬樹先生曽見幾迴春夜煎白石平明¶喫
不擬教人哭此身¶
　　宿村家亭子<md:KR4c0059_SBCK_010-6a>¶牀頭枕是溪中石井底泉通竹下池宿客未眠過夜¶半
獨聞山雨到來時¶
　　送稱上人
<pb:KR4c0059_WYG_010-7b>
歸蜀擬從巫峽過何時得入舊房禪寺中來後誰身¶化
起塔栽松向野田¶
　　楊秘書新居¶
城角新居隣静寺時從新閣上經樓南山泉入宫中¶去
先向詩人門外流¶
　　聴樂山人彈易水¶
朱絲絃底燕泉急燕將雲孫白日彈嬴氏歸山陵已<md:KR4c0059_SBCK_010-6b>¶掘
聲聲猶帶髮衝冠
<pb:KR4c0059_WYG_010-8a>
　　經蘇秦墓¶
沙埋古篆折碑文六國興亡事計(一作/繫)君今日凄凉¶無
處説亂山秋盡有寒雲¶
　　題戴勝¶
星㸃花冠道士衣紫陽宫女化身飛能傳上界春消¶息
若到蓬山莫放歸¶
　　題隠者居¶
雖有柴門常不關片雲孤木伴身閒猶嫌住久人知¶處
<pb:KR4c0059_WYG_010-8b>
見擬移家更上山<md:KR4c0059_SBCK_010-7a>¶　　哭孟東野¶
蘭無香氣鶴無聲哭盡秋天月不明自從東野先生¶死
側近雲山得散行¶
　　過京索先生墳¶
京索先生三尺墳秋風漠漠吐寒雲從來有恨君多¶哭
今日何人更哭君¶
　　客思
<pb:KR4c0059_WYG_010-9a>
促織聲尖尖似針更深刺著旅人心獨言獨語月明¶裏
驚覺眠童與宿禽¶
　　鹽池院觀鹿<md:KR4c0059_SBCK_010-7b>¶條峰五老勢相連此鹿來從若箇邊别有野麋人不¶見
一生長飲白雲泉¶
　
　
　
<pb:KR4c0059_WYG_010-9b>
　
　
　
　
　
　
　
　長江集巻十
