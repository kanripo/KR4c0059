# -*- mode: mandoku-view; -*-
#+TITLE: 唐賈浪仙長江集
#+DATE: 2015-09-11 08:19:33.198164
#+PROPERTY: ID KR4c0059
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0199-005唐賈浪仙長江集-卷第五.
<pb:KR4c0059_SBCK_005-1a>¶
唐賈浪仙長江集卷第五¶
　　　　　普州司倉叅軍范陽　賈島　浪仙¶
　　送雍陶入蜀¶
江山事若諳那肯滯雲南草色分危磴杉隂近古潭¶
日斜褒谷鳥夏淺嶲州&KR0345;吾自疑𩀱鬂相逢更不堪¶
　　張郎中過原東居¶
年長惟添&KR0180;經旬止掩關高人餐藥後下馬此林間¶
對坐天將暮同來客亦閑幾時能重至水味似&KR0055;山¶
　　答王建祕書¶
人皆聞蟋蟀我獨恨蹉跎白髪無心鑷靑山去意多¶
<pb:KR4c0059_SBCK_005-1b>¶
信來漳浦岸期&KR0018;洞庭波時掃高槐影朝廽或恐過¶
　　送李餘往湖南¶
昔去候温凉秋山滿椘鄊今來從辟命春物徧涔陽¶
嶽石挂海雪野楓堆渚檣若尋吾祖宅寂寞在瀟湘¶
　　偶作¶
野歩隨吾意那知是與非稔年時雨足閏月暮蟬稀¶
獨樹依岡老遥峰出草㣲園林自有主𪧐鳥且同歸¶
　　過雍秀才居¶
夏木鳥巢邉終南嶺色鮮就凉安坐石煑茗汲隣泉¶
鍾逺淸霄半蜩稀暑雨前幽齋如葺罷約我一來眠¶
<pb:KR4c0059_SBCK_005-2a>¶
　　&KR0009;顧非熊¶
知君歸有處山水亦難齊猶去瀟湘逺不聞猿&KR0924;啼¶
穴通茆嶺下潮滿石頭西獨立生遥思秋原日漸低¶
　　送神邈法師¶
栁絮落濛濛西州道路中相逢春忽盡獨去講&KR0004;終¶
行疾遥山雨眠遲後夜風遶房三兩樹廽去葉應紅¶
　　送慈恩寺霄韻法師謁太原李司空¶
何故謁司空雲山知幾重磧遥來鴈盡雪急去僧逢¶
淸磬先寒角禪燈徹曉烽舊房閑片石𠋣著最高松¶
　　送知興上人¶
<pb:KR4c0059_SBCK_005-2b>¶
久住巴與寺如今始拂衣欲臨秋水別不向故園歸¶
錫挂天涯樹房&KR0271;嶽頂扉下㸔萬里暁霜海日生㣲¶
　　送恵雅法師歸玉泉¶
秪到瀟湘水洞庭湖未遊飲泉㸔月別下峽聽猿浮¶
講不停雷雨吟當(一作/曽)近海流降霜歸楚夕星冷玉¶
泉秋¶
　　憶江上吳處士¶
閩國揚帆去蟾蜍虧復圎秋風吹渭水落葉滿長安¶
此地聚會夕當時雷雨寒蘭橈殊未返消息海雲端¶
　　題張愽士新居¶
<pb:KR4c0059_SBCK_005-3a>¶
靑楓何不種林在洞庭村應爲三湘逺難移萬里根¶
斗牛&KR0004;過伏&KR1341;蓞欲香門(一作斗移亭北/榭蓮照水邉門)舊即湖山¶
隱新廬葺此原¶
　　石門陂留辭從叔謩¶
幽烏飛不逺此行千里間寒衝陂水霧醉下菊花山¶
有耻長爲客無成又入關何時臨澗栁吾黨共來攀¶
　　送朱兵曹廽越¶
星彩練中見澄江豈有泥潮生垂釣罷楚盡去檣西¶
磧鳥辭沙至山鼯隔水啼會稽半侵海濤白禹祠溪¶
　　懷慱陵故人¶
<pb:KR4c0059_SBCK_005-3b>¶
孤城易水頭不忘舊交遊雪壓圍碁石風吹飲酒樓¶
路遥千萬里人別十三秋吟苦相思處天寒水急流¶
　　夕思¶
秋宵巳難曙漏向二更分我憶山水坐蟲當寂寞聞¶
洞庭風落木天姥月離雲㑹自東浮去將何欲致君¶
　　&KR0009;河中楊少尹¶
非惟咎曩時投刺詣門遟悵望三秋後參差萬里期¶
禹留䟽鑿跡舜在寂&KR0705;祠此致杳難共廽風逐所思¶
　　孟融逸人¶
孟君臨水居不食水中魚衣&KR0260;唯麄帛筐箱秪素書¶
<pb:KR4c0059_SBCK_005-4a>¶
樹林幽鳥戀世界此心踈擬棹孤舟去何峰又結廬¶
　　晚晴見終南諸峰¶
秦分(一作/下)積多峰連巴𫝑不窮半旬藏雨裏此日到¶
窓中圎魄將昇兎高空(一作/虚)欲呌鴻故山思不見碣¶
石泬&KR0705;東¶
　　𪧐池上¶
泉來從絶壑亭敞在中流竹宻無空岸松長可絆舟¶
蟪蛄潭上夜河漢島前秋異夕(一作/日)期&KR0055;漲携琴&KR0077;¶
此遊¶
　喜姚郎中自杭州廽¶
<pb:KR4c0059_SBCK_005-4b>¶
路多楓樹林累日泊淸隂來去泛流水翛然適此心¶
一披江上作三起月中吟東省期司諌雲門悔不尋¶
　　送鄭長史之嶺南¶
雲林頗重疊岑渚復幽竒汨水斜陽岸騷人正側祠¶
蒼梧多蟋蟀白露濕江籬擢第榮南去晨昏近九疑¶
　　送李溟謁宥州李權使君¶
英雄典宥州迢逓苦吟遊風𪧐驪山下月斜㶚水流¶
去時&KR0004;落葉囬日定無秋太守携才子㸔鵬百尺樓¶
　　永福湖和楊鄭州¶
積水還平岸春來引鄭溪舊渠通郭下新堰絶湖西¶
<pb:KR4c0059_SBCK_005-5a>¶
嵩少分明對瀟湘濶狹齊客遊隨庻子孤嶼草萋萋¶
　　題長江¶
言心俱好静&KR0492;署落暉空歸吏封宵鑰行蛇入古桐¶
長江頻雨後明月衆星中&KR0002;任遷人去西浮與剡通¶
　　泥陽館¶
客愁何併起暮送故人囬廢館秋螢出空城寒雨來¶
夕陽飄白露樹影掃靑苔獨坐離容𢡖孤燈照不開¶
　　送徐員外赴河中¶
原野正蕭瑟中間分散情吏從甘扈罷詔許朔方行¶
邉日沉殘角河𨵿截夜城雲居閑獨往長老出房迎¶
<pb:KR4c0059_SBCK_005-5b>¶
　　送賀蘭上人¶
野僧來別我略坐傍泉沙逺道擎空鉢&KR0055;山&KR0191;落花¶
無師禪自觧有格句堪誇此去非緣事孤雲不定家¶
　　送令狐綯相公¶
梁園趨㦸節海草幾枯春風水難遭便差池未振鱗¶
姓名猶語及門舘阻何因苦擬修文卷重擎獻匠人¶
吟㸔靑島處朝退赤墀晨根愛杉栽活枝憐雪霰新¶
綴篇嗟調逸不和揣才貧早晚還霖雨滂沱洗月輪¶
揠苗方滅列成器待陶鈞困坂思廽顧迷&KR0022;輙問津¶
數行望外扎絶句握中珍是日榮遊汴當時怯徃陳¶
<pb:KR4c0059_SBCK_005-6a>¶
鴻舂乖漢爵禎病卧漳濵岳整五千仭雲惟一片身¶
故山離未死(離一/作心)秋水𪧐經旬下第能無恧高科恐¶
有神罷耕田料廢省釣岸應榛慷&KR0099;知音在誰能淚¶
墮巾¶
　　&KR0009;滄州李尚書¶
滄溟&KR0055;絶濶西岸郭東門弋者羅夷鳥桴人思嶠猿¶
威稜高臘洌煦育極春温陂淀封疆内兼葭壁壘根¶
揺鞞邉地脉愁箭虎狼魂水縣賣紗市塩田煑海村¶
枝條分御葉家世食唐恩武可縱橫講功從戰伐論¶
天涯生月片嶼頂湧泉源非是泥池物方因雷雨尊¶
<pb:KR4c0059_SBCK_005-6b>¶
沉謀藏未露隣境帖無喧靑塜驕囬鶻蕭關䧟吐蕃¶
何時霖&KR0010;旱早晩雪&KR0022;寃迢逓瞻旌纛浮陽&KR0009;詠言¶
　　逢舊識¶
幾&KR0010;阻干戈今朝勸酒歌羡君無白髪走馬過黃河¶
舊宅兵燒盡新宫日奏多妖星還有角數尺鐵重磨¶
　　崇聖寺斌公房¶
近來惟一食樹下掩禪扉落日寒山磬多年壞衲衣¶
白&KR0161;長更剃靑靄逺還歸仍說遊南岳經行是息機¶
　　送李傅侍郎劍南行營¶
走馬從邉事新恩受外臺勇㸔𩀱節出期破八蠻囬¶
<pb:KR4c0059_SBCK_005-7a>¶
許國家無戀盤江棧不摧移軍刀斗逐報捷劍門開¶
角咽獼猴呌鼙乾霹&KR0430;來去年新甸邑猶滯佐時才¶
　　別徐明府¶
抱琴非本意生事偶相縈口尚𡊮安節身無子賤名¶
地春寒雪盛山淺夕風輕百戰餘荒野千夫漸偶耕¶
一盃宜獨夜孤客戀交情明日疲&KR0406;去蕭條過古城¶
　　岐下送友人歸襄陽¶
蹉跎隨汎梗羈旅到西州舉翮籠中鳥知心海上鷗¶
山光分首暮草色向家秋若更登高峴㸔碑定淚流¶
　　送友人遊蜀¶
<pb:KR4c0059_SBCK_005-7b>¶
萬岑&KR0055;積翠路向此中難欲暮多羈思因高莫逺㸔¶
卓家人寂寞揚子業凋殘唯有岷江水悠悠帶月寒¶
　　送鄭少府¶
江岸一相見空令惜此分夕陽行帶月酌水少留君¶
野地&KR0004;燒草荒山過雪雲明年還調集蟬可在家聞¶
　　子規¶
遊魂自相呌寜復記前身飛過隣家月聲連野路春¶
夢邉催暁急愁處送風頻自有霑花血相和雨滴新¶
　　送僧歸天台¶
辭秦經越過歸寺海西峰石磵𩀱流水山門九里松¶
<pb:KR4c0059_SBCK_005-8a>¶
曾聞清禁漏&KR0077;聽赤城鍾妙宇研磨講應齊智者蹤¶
唐賈浪仙長江集卷第五¶
<pb:KR4c0059_SBCK_005-8b>¶
