# -*- mode: mandoku-view; -*-
#+TITLE: 唐賈浪仙長江集
#+DATE: 2015-09-11 08:19:33.239375
#+PROPERTY: ID KR4c0059
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0199-006唐賈浪仙長江集-卷第六.
<pb:KR4c0059_SBCK_006-1a>¶
唐賈浪仙長江集卷第六¶
　　　　　普州司倉叅軍范陽　賈島　浪仙¶
　　讓糺曹上樂使君¶
戰戰復兢兢猶如履薄冰雖然叨一掾猶似說三乘¶
瓶汲&KR0047;溪水書來北岳僧戇愚兼抱疾權糺不相應¶
　　贈友人¶
五字詩成卷清詩少得偕不同狂客醉自伴律僧齋¶
春别和花樹秋辭帶月淮却歸登第日名姓榜頭排¶
　　送雍陶及第歸成都寕覲¶
不惟詩著籍兼又賦知名議論於題稱春秋對問精¶
<pb:KR4c0059_SBCK_006-1b>¶
半應隂隲與全賴有司平歸去峯巒衆别來松桂生¶
漲江流水品當道白雲坑勿以攻文捷而將學劍輕¶
製衣新濯錦開醖舊燒罌同日昇科士誰同膝下榮¶
　　謝令狐相公賜衣九事¶
長江飛鳥外主簿跨驢歸逐客寒前夜元戎與厚衣¶
雪來松更綠霜降月彌輝即入調殷鼎朝分是與非¶
　　送金州鑒周上人¶
池必尋天目溪仍住&KR0002;耶帆随風便𤼵月不要雲&KR0210;¶
極浦浮霜鴈迴潮落海查峨嵋省春上立雪指流沙¶
　　送譚逺上人¶
<pb:KR4c0059_SBCK_006-2a>¶
下視白雲時山房盖(一作/掛)樹皮垂枝松落子側頂鶴¶
聽棊清净從沙劫中終未日欹金光明本行同侍出¶
峨嵋¶
　　新年¶
嗟以龍鍾身(一作/貌)如何&KR0010;復新石門思隱久銅鏡强¶
窺頻花𤼵新移樹心知故國春誰能平此恨豈是比¶
宗人¶
　　送僧¶
出家從丱&KR0010;觧論造玄門不惜揮談柄誰能聽至言¶
中時山果熟後夏竹隂繁此去逢何日峨嵋暁復昬¶
<pb:KR4c0059_SBCK_006-2b>¶
　　送姚杭州¶
白雲峰下城日夕白雲生人老江波釣田侵海樹耕¶
吳山鍾如越蓮葉吹揺旌詩異石門思濤來向越迎¶
　　夜集田卿宅¶
朗詠高齋下如將古洞彈翻鴻向桂水來雪渡桑乾¶
滴滴玉漏曙翛翛竹&KR0284;殘曩年曾𪧐此亦值五陵寒¶
　　&KR0009;山友長孫栖嶠¶
此時氣蕭颯琴院可應關鶴似君無事風吹雨遍山¶
松生青石上泉落白雲間有逕連高頂心期相與還¶
　　詶厲玄¶
<pb:KR4c0059_SBCK_006-3a>¶
我來從北鄙子省陟西陵白髮初相識秋山擬共登¶
隣居帝城雨會宿御溝冰未報見貽作耿然中夜興¶
　　送劉式洛中覲省¶
晴峯三十六侍立上春臺同宿别離恨共看星月迴¶
野鶯臨苑語河棹厯江來便&KR0009;相思札緘封花下開¶
　　送空公往金州¶
七百里山水手中郷栗麄松生師坐石潭滌祖𫝊盂¶
長擬老岳嶠又聞思海湖惠能同俗姓不是嶺南盧¶
　　贈紹明上人¶
未住青龍室中秋獨往年上方嵩古寺下視雨和(一/作)¶
<pb:KR4c0059_SBCK_006-3b>¶
(如)煙祖豈無言去心因斷臂𫝊不知&KR0014;巳後更有幾¶
燈然¶
　　贈𢎞泉上人¶
洗足下藍嶺古師精進同心知溪卉長居此玉林空¶
西殿宵燈磬東林曙雨風舊峰隣太白石座雨苔&KR0293;¶
　　送宣皎上人逰太白¶
剃髪𩯭無雪去年三十三山過春草寺磬度落花潭¶
得句才隣約論宗意在南峰靈疑懶下蒼翠太虚叅¶
　　病起¶
嵩邱歸未得空自責遲迴身事豈&KR0014;遂蘭花又巳開¶
<pb:KR4c0059_SBCK_006-4a>¶
病令新作少雨阻故人來燈下南華卷祛愁當酒盃¶
　　送殷侍御起同州¶
馮翊蒲(一作/連蒲)西郡沙岡擁地形中條全離岳清渭半¶
和涇夜莫眠明月秋&KR0055;至洞庭猶來交辟士事別偃¶
林扄¶
　　送沈鶴¶
家楚壻於秦携妻去養親陸行千里外風卷一帆新¶
夜泊䟽山雨秋吟搗藥輪蕪城登眺作(一作/後)才動廣¶
陵人¶
　　秋夜仰懷錢孟二公琴客會¶
<pb:KR4c0059_SBCK_006-4b>¶
月色四時好秋光君(一作/吾)子知南山昨夜雨爲我冩¶
清規獨鶴聳寒骨高杉韻細颸仙家縹緲弄髣髴此¶
中期¶
　　贈李金州¶
綺里祠前後山程踐白雲泝流隨大斾登岸見全軍¶
暁角吹人夢秋風卷鴈群霧開方露日漢水底(一作/與)¶
沙分¶
　　酬姚合校書¶
因貧行道逺得見舊交遊美酒易傾盡好詩難卒酬¶
公堂朝共到私第夜相留不覺入關晚別來林木秋¶
<pb:KR4c0059_SBCK_006-5a>¶
　　送獨孤馬二秀才居明月山讀書¶
濯志俱高潔儒科慕冉顔家辭臨水郡雨到讀書山¶
棲鳥㯶花上聲鍾礫閣間寂&KR0705;窓戶外時見一舟還¶
　　病蟬¶
病蟬飛不得向我掌中行折翼猶能薄酸吟尚極淸¶
露華凝在腹塵㸃誤侵睛黃雀并鳶鳥俱懷害爾情¶
　靑門里作¶
燕存鴻巳過海内幾人愁欲問南宗理將歸北岳脩¶
若無攀桂分秪是卧雲休泉樹一爲別依稀三十秋¶
　　盧秀才南臺¶
<pb:KR4c0059_SBCK_006-5b>¶
居在靑門里臺當千萬岑下因岡𦔳𫝑上有樹交隂¶
陵逺根&KR0138;近空長畔可尋新晴登嘯處驚起𪧐枝禽¶
　　&KR0009;李輈侍郎¶
終過盟津書分明夢不虚人從淸渭別地隔太行餘¶
賔幕誰嫌静公門但晏如櫑鞞乾霹&KR0430;斜漢濕蟾蜍¶
追琢垂今後敦龎得古&KR0004;井臺憐操築漳岸想丕䟽¶
亦冀鏗珉珮終當直石渠此身多抱疾幽里近營居¶
憶潄蘇門澗經浮楚澤瀦松栽侵古影葷斷尚芹𦵔¶
語嘿曾延接心源離滓淤誰言姓琴氏獨跨角生魚¶
　　&KR0009;令狐綯相公¶
<pb:KR4c0059_SBCK_006-6a>¶
驢駿勝羸馬東川路匪賖一緘論賈誼三蜀&KR0009;嚴家¶
澄徹霜江水分明露石沙話言聲及政棧閣谷離斜¶
自著衣偏暖誰憂雪六花裏裳留濶幞防患與通茶¶
山舘中宵起星河殘月華𩀱僮前日雇數口向天涯¶
良樂知麒&KR4599;張雷驗鏌鎁謙光賢將相別&KR0083;聖龍蛇¶
豈有斯言玷應無白璧瑕不妨圎魄裏人亦指蝦蟇¶
　　再投李益常侍¶
何處&KR0004;投刺當時赴尹京淹留花木變然諾肺腸傾¶
避暑蟬移樹登高鴈過城人家嵩岳色公府洛河聲¶
聮句逢秋盡甞茶見月生新衣裁白紵思從曲江行¶
<pb:KR4c0059_SBCK_006-6b>¶
# SB1_0710-109.png
# page missing
<pb:KR4c0059_SBCK_006-6b>¶
樓聞異香出塵頭末白入定衲凝霜莫話五湖事令¶
人心欲狂¶
　　送友人游塞¶
飄蓬多塞下君見益澘然逈磧沙銜日長河水接天¶
夜泉行客火暁戍向京烟少結相思恨佳期芳草前¶
　　思遊邉友人¶
凝愁對孤燭昨日飲離杯葉下故人去天中新鴈來¶
連沙秋草薄帶雪暮山&KR0271;𫟍北紅塵道何時見逺廽¶
　　秋暮&KR0009;友人¶
&KR0705;落關河暮霜風樹葉低逺天垂地外寒日下峰西¶
<pb:KR4c0059_SBCK_006-7a>¶
有志烟霞切無家&KR0010;月迷淸霄話白閣巳&KR0018;十年棲¶
　　&KR0009;令狐綯相公¶
宫高頻勑授老色把犂鋤一主長江印三封東省書¶
不無濠上思唯食圃中&KR0188;夢幻將泡影浮生事只如¶
　　和孟逸人林下道情¶
四時相陶鑄中庸道豈銷夏雲生此日春色盡今朝¶
陋巷貧無悶毗耶疾未調巳栽天末栢合抱豈非遥¶
　　𪧐姚少府北齋¶
石溪同夜泛復此北齋期鳥絶吏歸後蛩鳴客卧時¶
鏁城凉雨細&KR0271;印曙鍾遲憶此漳川岸如今是別離¶
<pb:KR4c0059_SBCK_006-7b>¶
　　雪晴晚望¶
𠋣杖望晴雪溪雲幾萬重樵人歸白屋寒日下危峰¶
野火燒岡草斷煙生石(一作/古)松&KR0077;廽山寺路聞打暮¶
天鍾¶
唐賈浪仙長江集卷第六¶
<pb:KR4c0059_SBCK_006-8a>¶
